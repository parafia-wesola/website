---
title: Andrzej Duda
order: 4
phone: 0700 880 774
to: $/crew/andrzej_duda
cover: andrzej.jpg
---

Urodził się 16 maja 1972 w Krakowie. Jest synem Jana Dudy, elektrotechnika, profesora nauk technicznych i samorządowca oraz Janiny Milewskiej-Dudy, profesor nauk chemicznych. Jego rodzice swoją działalność zawodową związali z Akademią Górniczo-Hutniczą im. Stanisława Staszica w Krakowie[2]. Ma dwie młodsze siostry – Annę i Dominikę[3]. Jego stryjem jest polityk Antoni Duda[4].

W trakcie II wojny światowej brat dziadka Andrzeja Dudy, Franciszek Duda, walczył w szeregach AK na Podkarpaciu. Został zakatowany przez gestapo w więzieniu w Tarnowie. Miejsce jego pochówku do dziś pozostaje nieznane[5].

Dziadek Andrzeja Dudy od strony matki, Nikodem Milewski, walczył w wojnie polsko-bolszewickiej w 1920 Był piłsudczykiem. Jego matka a prababka Andrzeja Dudy, Joanna z domu Mrozowska, została wywieziona przez Niemców i jej losy do dzisiaj są nieznane.

Brat Nikodema, Wiktor Milewski, walczył w partyzantce w województwie radomskim.

Syn Nikodema, Lech Milewski, jako szesnastolatek walczył w Powstaniu Warszawskim. Następnie został osadzony w obozie koncentracyjnym w Auschwitz, a później także w Mauthausen, gdzie dożył wyzwolenia w 1945[6]

Andrzej Duda w latach 1984–1990 należał do harcerstwa. Działalność tę zakończył jako drużynowy 5 Krakowskiej Drużyny Harcerskiej „Piorun” w strukturach Związku Harcerstwa Polskiego rok założenia 1918, wchodzącej w skład Szczepu 5 KDH „Wichry”[7]. Prezydent Andrzej Duda wielokrotnie wskazywał na tamten czas, jako ważne doświadczenie w życiu osobistym[8].
