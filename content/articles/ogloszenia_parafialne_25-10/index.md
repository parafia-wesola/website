---
type: article
title: List do parafian 6 listopada
date: 2020-10-23T20:46:58.333Z
eventDate: ""
author: parafia wesoła
cover: koronawirus_w_parafii.png
---
<!--StartFragment-->

***Drodzy Parafianie i Przyjaciele naszej Parafii,***

Pandemia Covid-19 zbiera coraz większe żniwo a do tego doszły napięcia społeczne po decyzji Trybunału Konstytucyjnego. W tym czasie potrzebujemy modlić się, być narzędziami pokoju i jedności, otwierać serca na potrzebujących, a także przestrzegać norm sanitarnych. Bądźmy razem świadkami Boga, który jest Dawcą życia i któremu zależy na każdym życiu…, na życiu dziecka od jego poczęcia, rodzica, polityka, demonstranta, człowieka młodego i podeszłego w latach, pobożnego i nie, gorliwego członka naszej parafii i tego, który kościół omija szerokim łukiem. Módlmy się, by Kościół, był autentycznym głosicielem Ewangelii życia i wspólnotą, w której każdy znajdzie pomoc, przyjęcie i towarzyszenie w drodze osobistego i wspólnotowego nawracania się. Oby ten trudny czas doświadczania kruchości życia, zdrowia, relacji… był czasem większego zaangażowania w relację z Bogiem i człowiekiem.

W tych warunkach według nowych wytycznych obowiązują nas konkretne obostrzenia. Od soboty 7 listopada, według normy 1 osoba na 15 m2, **w naszym kościele może przebywać jednocześnie 17 osób** (nie licząc posługujących w celebracjach). Prosimy, aby zajmować pojedynczo miejsca oznaczone kolorową kartką, co pozwoli zachować dystans i rozpoznać pozostające wolne miejsca. Można też stanąć wokół kościoła, gdzie włączone głośniki ułatwią uczestnictwo we Mszy. 

Transmitujemy w internecie na kanale YouTube naszej parafii niedzielną Mszę świętą o godzinie 18.00 [link do Mszy](https://youtu.be/1nCxwRR7hKU)

Zrezygnujemy ze **zbierania tacy** podczas Mszy świętej. Ofiarę złożyć będzie można do koszyka przed ołtarzem lub przy wejściu do kościoła lub przez przelew bankowy (konto podane jest na stronie internetowej Parafii). Dziękujemy wszystkim, którzy sami przeżywając trudny czas, potrafią się dzielić, wspierać potrzebujących oraz brać odpowiedzialność za utrzymanie naszej parafii.

W niedzielę 8 listopada na Mszy św. o 12.00, krótko przed Dniem Niepodległości obchodzonym 11 listopada, **modlić się będziemy za Ojczyznę i za seniorów**. Po Mszy odbędzie się pół godzinny koncert w wykonaniu p. Doroty Czajkowskiej. Msza i koncert po niej również będą transmitowane w internecie, zapraszamy [link do Mszy](https://youtu.be/X--S08Zio9Q)

Przypominamy, że przez cały listopad można ofiarować za zmarłych łaskę **odpustu zupełnego**.

Zachęcamy do korzystania z możliwości **Adoracji Najświętszego Sakramentu**: codziennie w tygodniu po Mszy wieczornej a w weekendy między 15.00 a 18.00 (prosimy o wpisywanie się na półgodzinne dyżury) [link do zapisów](https://docs.google.com/spreadsheets/d/1F1O_4-tC36sXy0VuqLTh3pOFqSjeeMkBDA8fy_-cAtQ/edit?fbclid=IwAR0exerN6zc2AiSMTuQf4_lSAB4PvZEiikOTwJZSrhSX_GIYaGwH2AbuPWs#gid=541890420)

Zachęcamy też do korzystania z propozycji online dla młodzieży i dorosłych. [Facebook](https://www.facebook.com/Parafia-Opatrzno%C5%9Bci-Bo%C5%BCej-Weso%C5%82a-444169575744240), [YouTube](https://www.youtube.com/channel/UCydI-tJHrPj-KT_JTwAi2vw/)

Modlimy się codziennie o zdrowie i ochronę dla naszej Parafii,

o. Adam proboszcz z ekipą parafialną

<!--EndFragment-->