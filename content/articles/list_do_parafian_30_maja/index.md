---
type: article
title: list do parafian 30 maja
date: 2020-05-29T20:13:53.087Z
eventDate: ""
author: parafia wesoła
cover: list_do_parafian_30_maja.png
---
<!--StartFragment-->

**List do parafian, 29.05.2020**

***Kochani Parafianie i Przyjaciele Parafii Opatrzności Bożej w Wesołej,***

Kończymy Okres Wielkanocny w liturgii. Najbliższa niedziela to **Uroczystość Ducha Świętego!** Dziękujemy też Bogu, że w tym czasie pandemii zachował nas w zdrowiu\
i bezpieczeństwie. Polecamy tych, którzy w Polsce i na świecie ucierpieli z powodu pandemii. Cieszymy się, że po zniesieniu obostrzeń rządowych możemy funkcjonować już trochę łatwiej i stopniowo wracać do normalnych relacji i spotkań. Warto jednak mieć świadomość, że w Warszawie liczba zarażeń nie maleje, lecz dalej rośnie, szczęśliwie w tempie wolniejszym niż się obawiano.

Sytuacja ta stawia nas wobec dużego **wyzwania**, w jaki sposób mamy bezpiecznie dalej funkcjonować. Między nami mamy osoby o bardzo różnej wrażliwości i wezwani jesteśmy, by wszystkich uszanować, a w interesie nas wszystkich jest zachowanie warunków gwarantujących możliwie jak największe bezpieczeństwo. Wielką wartością jest **powrót do przyjmowania sakramentów** i uczestniczenia w liturgii, lecz równocześnie pozostaje aktualna troska o życie i zdrowie wszystkich oraz o uniknięcie sytuacji, która dotknęła kilka kościołów, kiedy trzeba je było całkowicie zamknąć z powodu pojawienia się ogniska zarażeń.

Ordynariusz naszej Diecezji ks. bp Romuald Kamiński w komunikacie z 29 maja przedłużył do odwołania **dyspensę** od obowiązku uczestnictwa w niedzielnej i świątecznej Mszy Świętej, z dn. 12 marca 2020 roku, osobom chorym lub mającym objawy infekcji oraz wszystkim wiernym, którzy czują obawę przed zarażeniem. Wiernych korzystających z dyspensy zachęcił do łączności duchowej ze wspólnotą poprzez transmisje w środkach społecznego przekazu.

W naszej parafii kontynuować będziemy **transmisję** na Facebooku Mszy niedzielnej (o 10.30 i o 18.00) oraz w tym tygodniu także: Różańca – w poniedziałek o 20.30 i Wieczoru uwielbienia – o 20.00. Zawiesimy już jednak transmisję Mszy codziennej (osoby, które zamówiły intencję mszalną na wieczór mogą o transmisję poprosić).

***Zasady bezpieczeństwa***

W naszym kościele nie musimy stosować narzuconego z góry limitu osób, ale, co przypomina Komunikat Księdza Biskupa, obowiązuje nas dalej **wymóg zasłaniania ust i nosa** oraz zachowania **dystansu dwóch metrów** między wiernymi. W efekcie liczba osób, które jednocześnie mogą przebywać wewnątrz, pozostaje ograniczona. Prosimy o zajmowanie miejsc siedzących oznaczonych kolorowymi kartkami, oraz o stanięcie wskazany dystans (wyjątkiem są osoby ze wspólnego pożycia). Dookoła kościoła rozstawiliśmy ławki i kiedy potrzeba, włączamy nagłośnienie na zewnątrz, żeby umożliwić większej liczbie osób udział w liturgii.

Przy wejściu do kościoła stoi **płyn do dezynfekcji**. Po spowiedzi w konfesjonale każdy jest proszony, żeby odkazić kratki konfesjonału. Można poprosić o spowiedź na zewnątrz lub w sali. Szafarze Eucharystii myją ręce bezpośrednio przed udzielaniem Komunii świętej.\
W pierwszej kolejności udzielamy **Komunii na rękę** (przekonani, że to bezpieczniejszy sposób), a dopiero w drugiej kolejności (lub w drugim rzędzie) prosimy o podejście do Komunii bezpośrednio do ust.

***Niedziela Zasłania Ducha Świętego***

W wigilię Zesłania Ducha Świętego, tzn. w sobotę 30 maja, odprawimy dodatkową **Mszę świętą o godz. 23**. Będzie ona transmitowana na Facebooku parafii.

W niedzielę zapraszamy na Msze święte w normalnym porządku, a dodatkowo na **Drogę Światła** – nabożeństwo, które odprawimy w 14 wyznaczonych miejscach naszej parafii. Szczegółowy program wspólnej modlitwy, którą rozpoczniemy pod kościołem o 14.00, dostępny jest w gablotce i w internecie. Dynamika przemieszczeń nie pozwoli wszystkim na uczestnictwo w całości programu. Ważne, by różne osoby mogły się modlić w wielu miejscach naszej parafii, które tym sposobem staną się miejscami głoszenia naszej wiary w zmartwychwstanie i przyzywania mocy Ducha Świętego. Osoby gromadzące się muszą pamiętać o maseczkach lub pozostać w odległości dwóch metrów od innych. Całość będzie można śledzić poprzez transmisję na Facebooku.

***Niedziela Jubileuszu Parafii***

W niedzielę Trójcy Świętej, 7 czerwca, obchodzić będziemy Jubileusz 70-lecia naszej parafii. Zachęcamy do wspólnego świętowania pod hasłem „Żyję w Opatrzności!”!

Już w tygodniu przed Jubileuszem codziennie w **internecie** będzie mały quiz dotyczący parafii. Przygotowane są montaże, które sukcesywnie będą publikowane.

Zachęcamy do **ozdobienia** domów, płotów, balkonów, okien. Można wywiesić kolorowe balony, serpentyny oraz własnoręcznie zrobione banery z hasłem Jubileuszu.

W niedzielę zapraszamy na uroczyste celebracje Eucharystii. Msza o 10.30 i o 18.00 będzie transmitowana. Msza o **12.00** odprawiona będzie **na zewnątrz**, obowiązuje dystans i maseczki. Mszy wieczornej o**18.00 przewodniczyć będzie Ordynariusz naszej Diecezji Ks. Biskup Romuald Kamiński**. Po Mszy o godz. 10.30, odprawionej w intencji matek i ojców, zaśpiewa Pani Dorota Czajkowska, a po Mszach o 12.00 i 18.00 przewidujemy dodatkowy czas uwielbienia.

**Rozprowadzać**będziemy maseczki oraz pamiątki jubileuszowe: torby, wyroby ceramiczne oraz naklejki. Przy tej okazji zbierać będziemy **pieniądze** na sprzęt nagłośnieniowy do kościoła (potrzebny jest nowy mikser, mikrofony i kable). Dodatkowe ofiary na ten cel można zrobić **przelewem** na konto parafii : 28 8019 1010 2002 0007 0714 0001, Bank Spółdzielczy w Halinowie, oddział Wesoła. Przelew opisany jako „darowizna na cele kultu religijnego” można odpisać od podstawy opodatkowania.

***Niech Duch Święty wylewa się na nas obficie!***

o. Adam Strojny ccn, Proboszcz wraz z Ekipą parafialną

<!--EndFragment-->