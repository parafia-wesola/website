---
type: article
title: Koronawirus w Parafii
date: 2020-10-08T20:41:42.437Z
eventDate: ""
author: parafia wesoła
cover: koronawirus_w_parafii.png
---
<!--StartFragment-->

W związku z tym, że o. Adam, proboszcz oraz dwie inne osoby mieszkające w domu rekolekcyjnym mają **pozytywny wynik testu na koronawirusa**, jesteśmy objęci kwarantanną domową na dzień dzisiejszy do soboty, 17 października. 

W tym czasie pomagać nam będą księża przyjeżdżający z zewnątrz. Dziękujemy im za wszelką pomoc.\
**Msze św.** będą odprawiane w kościele jak zwykle w niedzielę o 7.00, 9.00, 10.30, 12.00 i 18.00, a **od poniedziałku do piątku** tylko o godz. 18.00, nie będzie Mszy o godz. 7.00.

**Kancelaria parafialna** będzie zamknięta do odwołania. W sprawach pilnych prosimy o kontakt telefoniczny pod numerem: 22/773 56 35

**Różaniec** będzie odmawiany jak zwykle, ale bez obecności księdza.

Utrzymujemy **Adorację Najświętszego Sakramentu** od poniedziałku do piątku po Mszy św. wieczornej, nie będzie w tym czasie Adoracji w weekendy.

**Dom Rekolekcyjny i plebania** pozostają zamknięte do odwołania. Spotkania wszystkich grup parafialnych są anulowane.

Dalsze informacje będziemy zamieszczać na stronie internetowej parafii, przez facebooka i przez aplikację.

Nie znamy źródła zakażenia, dlatego prosimy parafian o obserwację swojego zdrowia i w razie potrzeby kontaktu ze służbami sanitarnymi.

Nasz kościół jest bezpiecznym miejscem! Nas tam nie było od kilku dni, ławki i klamki są codziennie odkażane. Na liturgii pilnujemy środków bezpieczeństwa! Dziękujemy też Wam wszystkim za respektowanie obowiązujących zasad. Nośmy maseczki, obecnie zarówno w kościele jak i przed kościołem, dezynfekujmy ręce, utrzymajmy dystanse, pamiętajmy o kolejności przyjmowania Komunii świętej. Uważajmy na siebie nawzajem, a przejdziemy przez to razem!

Ojciec Adam ma się dobrze, jest w domu odizolowany od reszty mieszkańców. Jedna z osób zarażonych jest hospitalizowana, ale czuje się już lepiej.

Dziękujemy za wszelkie wsparcie, którego doświadczamy. Przepraszamy za niedogodności, dziękujmy za wyrozumiałość i polecamy się Waszej modlitwie.

<!--EndFragment-->