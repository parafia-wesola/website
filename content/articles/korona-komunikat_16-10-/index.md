---
type: article
title: korona-komunikat 16.10.
date: 2020-10-16T16:16:17.273Z
eventDate: ""
author: parafia wesoła
cover: koronawirus_w_parafii.png
---
<!--StartFragment-->

Drodzy Parafianie i Przyjaciele Parafii,

**Pandemia** się szybko rozwija, dla Warszawy zostały wskazane zasady czerwonej strefy, a również na terenie parafii wiemy o kilku zarażeniach.

Stan osób chorych w Domu rekolekcyjnym poprawia się. Osoba hospitalizowana przez szereg dni, wraca już do domu. Trzy inne osoby (w tym o. Adam) mają dalej objawy, ale ich stan nie daje powodów do niepokoju. Nie wiemy o jakimkolwiek zarażeniu, które miałoby być związane z terenem naszego kościoła. Od ponad tygodnia w kościele odprawiają Msze św. księża z zewnątrz, a nikt z Domu rekolekcyjnego do kościoła nie wchodzi. Uczestnictwo w nabożeństwach pozostaje zatem **bezpieczne**.

**Dziękujemy** za modlitwę oraz wszelką troskę i pomoc. Obiecujemy też codzienną naszą modlitwę w intencji całej Parafii. Zachęcamy też wszystkich do kierowania serc ku Bogu i pozostawania we wzajemnej solidarności i jedności. Tylko wspólny wybór respektowania zaleceń służb sanitarnych i władz cywilnych może pomóc w hamowaniu pandemii.

Ordynariusz naszej Diecezji Ks. Bp Romuald Kamiński 16 października b.r. wydał nowy „**Dekret** dotyczący zasad bezpieczeństwa i higieny oraz duszpasterstwa w czasie pandemii koronawirusa” potwierdzający obowiązywalność dyspensy od niedzielnego udziału we Mszy świętej oraz przypominający różne rozwiązania co do funkcjonowania w kościele (zachęcamy do lektury!). [link do komunikatu](https://dw-p.pl/7195)

Według nowej zasady przebywania 1 osoby na 7 m2, do naszego kościoła obecnie może wejść jednocześnie **35 osób** (nie licząc posługujących). W niedługim czasie pewnie uruchomimy na nowo transmisje online z naszego kościoła. W najbliższą niedzielę na kanale YouTube naszej parafii proponujemy **transmisję** Mszy św., którą Wspólnota Chemin Neuf, pozostająca na kwarantannie w Domu rekolekcyjnym, odprawi o **11.30** pod przewodnictwem o. Krzysztofa. [link do Mszy św.](https://youtu.be/rJuH6EFnx74)

**Rozkład Mszy niedzielnych pozostaje bez zmian.** W ten weekend odprawiać będzie ks. Krzysztof Przesmycki oraz pallotyn ks. Józef Górzyński. Bardzo dziękujemy im za pomoc!

**W tygodniu będą odprawiane Msze św. o 7.00 i 18.00**. Zachowamy też wieczorną **Adorację Najśw. Sakramentu** i możliwość **spowiedzi** wieczorem.

**Nabożeństwo** **październikowe** będzie dalej w formie modlitwy Różańcem bez obecności księdza.

**Kancelaria** pozostaje zamknięta, ale kontakt możliwy jest przez telefon lub maila.

Szczęść Boże, o. Adam proboszcz z ekipą parafialną

<!--EndFragment-->