---
type: article
title: 1 Komunia Święta 2023-2024
date: 2023-09-15T08:30:50.319Z
eventDate: ""
author: parafia wesoła
cover: baner-komunijny-drewniany-i-komunia-swieta-90cm-sznurek.webp
---
<!--StartFragment-->

# LIST DO RODZICÓW

Drodzy Rodzice!

            Rozpoczynamy nowy rok szkolny, którego zwieńczeniem dla wielu z Waszych dzieci będzie przystąpienie do Pierwszej Komunii św. **11 maja 2024 r**. Niniejszym chcielibyśmy, jako Parafia pw. Opatrzności Bożej w Wesołej, zaproponować Wam współpracę w procesie przygotowania do tego wydarzenia.

            Jako rodzice jesteście największym autorytetem, przynajmniej na tym etapie, dla swoich dzieci. To, czego dzieci doświadczą w swoich rodzinnych domach, będą prawdopodobnie powielać przez całe życie. W kwestiach wiary nie jest inaczej. To właśnie rodzice przykładem swojego życia przekazują dzieciom określone wartości. To konkretne słowa, zachowania, gesty i postawy rodziców wskazują dzieciom, co jest „najistotniejsze w życiu”. Dlatego też jesteście dla Waszych dzieci pierwszymi nauczycielami życia, pierwszymi świadkami wiary. Katecheta, kapłan czy animator może przekazać dzieciom pewną wiedzę, ale wartości na jakich ten młody człowiek zbuduje swoje życie, w znakomitej większości przekazywane są właśnie przez rodziców.

            Dlatego też, nie mogąc Was zastąpić w przekazywaniu wiary dzieciom, chcemy wspomóc Wasze działania w tym względzie, a czas przygotowania do Pierwszej Komunii św. jest najlepszą ku temu okazją. W naszym programie znajdą się oczywiście spotkania dla dzieci przygotowujących się do uroczystości, ale również dla Was, jako małżonków i rodziców. W ten sposób tworzymy zespół, Wy i my, którego celem jest ożywić wiarę w rodzinie i oczywiście pomóc dziecku jak najlepiej przygotować się do przyjęcia Ciała Chrystusowego po raz pierwszy.

            Liczymy więc na Waszą otwartość, aktywną postawę i współpracę.

# ZAPISY

***Nieprzekraczalny termin zgłaszania dzieci na przygotowanie do 1 Komunii to 15 października 2023.***\
***Rodziców dzieci nie mieszkających na terenie naszej parafii i nie uczących się w szkole na terenie naszej parafii, prosimy przed wypełnieniem formularza o kontakt z nami.*** 

* #### Aby wypełnić Kartę Zgłoszeniową *[kliknij tutaj](https://docs.google.com/forms/d/e/1FAIpQLSfKoRNP0TFFngUccfmP0CRMM3PkaVtkfmEx_3n-ykQKxPe7gQ/viewform?usp=sf_link)* (formularz google)
* #### Jeśli wolą Państwo wypełnić formularz w innej formie, *[prosimy pobrać ten plik Excela](https://kulturajezyka.pl/wp-content/uploads/2023/09/Komunia-2023-2024-formularz-zgloszeniowy-ONLINE.xlsx)*, uzupełnić go, a następnie odesłać na adres: [komunia.parafiawesola@gmail.com](mailto:komunia.parafiawesola@gmail.com)

# FINANSE

Prosimy o przekazanie kwoty 100 zł. na zakup materiałów pomocniczych i pamiątek, które dzieci otrzymają w trakcie przygotowania. Można to zrobić przelewem na konto parafii albo przekazać w kancelarii parafialnej lub katechecie.

**Dane do przelewu:**

Rzymsko-katolicka Parafia pw. Opatrzności Bożej ul. Piotra Skargi 2; 05-075 Warszawa-Wesoła\
28 8019 1010 2002 0007 0714 0001

# KALENDARZ

**NAJBLIŻSZE SPOTKANIA:**

* wszystkich rodziców (bez dzieci) zapraszamy na pierwsze **spotkanie organizacyjne w piątek, 22 września** **2023 r**., do Domu Rekolekcyjnego (wejście główne do Dużej Kaplicy), ul. Ks. P. Skargi 2, 05-075 Warszawa-Wesoła, **o godz. 18.30**.
* na wspólną (rodzice i dzieci) **Eucharystię**, w **niedzielę,** **1 października** **2023** r., o **godz. 12.00**.

**REGULARNE SPOTKANIA:**

* **Piątkowe spotkania dla rodziców i dzieci, godz. 18.30:**\
  20 października 2023\
  17 listopada 2023\
  15 grudnia 2023\
  12 stycznia 2024\
  9 lutego 2024\
  8 marca 2024\
  22 marca 2024 (spotkanie organizacyjne dla rodziców)
* **Spotkania dla dzieci w kościele:** \
  Różaniec w październiku (1/tydzień), godz. 17.15\
  Droga Krzyżowa (obowiązkowa obecność na 3 nabożeństwach), godz. 16.30\
  23 listopada, godz. 16.15\
  22 lutego, godz. 16.15
* **Wspólne Eucharystie:** każda pierwsza niedziela miesiąca od października do kwietnia, godz. 12.00. Po Mszy św. krótkie spotkanie dla wszystkich rodzin. 
* **Ewangelizacyjny weekend Tymoteusz:** ***20-21 kwietnia 2024***
* **Próby** (bezpośrednie przygotowanie do celebracji)\
  23 i 24 kwietnia 2024\
  7 i 8 maja 2024
* **Spowiedź:** 10 maja 2024
* **Celebracje 1 Komunii Świętej (11 maja 2024)**

  * 9.00 Szkoły Moraczewskich
  * 10.30 SP 171 a
  * 12.00 SP 171 b
  * 13.30 ASP 12 i inne szkoły

W razie pytań prosimy o kontakt na adres: *[komunia.parafiawesola@gmail.com](mailto:komunia.parafiawesola@gmail.com)*

[](<>) <!--EndFragment-->