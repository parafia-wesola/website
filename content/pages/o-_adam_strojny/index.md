---
type: user
title: o. Adam Strojny
cover: o_adam_strojny.jpg
bio:
  job: proboszcz
  phone: 668 332 443
  mail: ''
---

**O. Adam Strojny** pochodzi ze Skierniewic. Po maturze wstąpił do Seminarium Diecezji Łowickiej. Po święceniach kapłańskich, które przyjął **19 czerwca 1999 r.**, wyjechał na dalsze studia do Rzymu, gdzie uzyskał stopień **doktora teologii**, ze specjalizacją w zakresie eklezjologii i ekumenizmu. W szóstym roku pobytu we Włoszech był administratorem parafii w Accumoli, na północny wschód od Rzymu.

Po powrocie do Polski przez trzy lata pracował w parafii św. Jakuba w Głownie, jako wikariusz, nauczyciel w gimnazjum i wykładowca w Seminarium Łowickim.

W 2008 wyjechał do Francji, by wstąpić do nowicjatu Wspólnoty Chemin Neuf. Przez trzy lata służył w Międzynarodowym Centrum Formacji dla młodzieży w opactwie Hautecombe, a następne trzy – w Instytucie Teologicznym przy opactwie Notre Dame des Dombes niedaleko Lyonu. Dnia **28 września 2013**, w naszym kościele parafialnym, złożył śluby wieczyste. Od 2013 roku, decyzją władz zakonnych i diecezjalnych, był wikariuszem parafii pw. Opatrzności Bożej, a we wrześniu 2019 został mianowany jej proboszczem. Kontynuuje jednocześnie zaangażowanie akademickie i ekumeniczne we Francji.

> Wierzę w pragnienie Jezusa, byśmy byli jedno. Ekumenizm to nasze powołanie, w które chcę wkładać umysł i serce. Pragnę dzielić się ze wszystkimi Dobrą Nowiną o Bogu, który jest bliski i miłosierny, i który ze wszystkiego potrafi wyprowadzić dobro (por. Rz 8, 28). Z Nim wszystko jest ciągle nowe. Wielbię Boga za piękno i bogactwo świata, którego odkrywanie mnie fascynuje. Bardzo też lubię góry, włoską kuchnię i francuskie croissanty.
