---
type: page
title: Wspólnota Odnowy w Duchu Świętym - Zwiastowanie
cover: cover.jpeg
images:
  - ludzie.jpg
  - mazury.jpg
---

Powstała w Wesołej w 1983 roku z inicjatywy ks. Mirosława Nowosielskiego i jest jedną z najstarszych grup modlitewnych w Polsce. Nazwę naszej wspólnocie nadał śp. ks. prałat Stefan Wysocki. Naszą pierwszą wyjazdową formację zapoczątkował obóz w Mikaszówce nad jeziorem Płaskim na Mazurach, który od ponad trzydziestu lat skupia wokół siebie młodych uczestników. Nasz główny ośrodek rekolekcyjny znajduje się w Magdalence pod Warszawą oraz w Otwocku u księży Pallotynów. Obecnie naszym duchowym opiekunem jest proboszcz parafii o. Adam Strojny CCN a liderem Urszula Podgórska.

####Na terenie diecezji Warszawsko-Praskiej angażujemy się w takie dzieła jak:

- Rekolekcje Ewangelizacyjne Odnowy (REO)
- Szkołę Animatora
- Seminarium Posługi Modlitwą Wstawienniczą.

####Natomiast w naszej parafii prowadzimy:

- Nabożeństwa do Miłosierdzia Bożego przed Najświętszym Sakramentem - w każdy pierwszy piątek miesiąca po Mszy św. o 18.00. Są one oparte na słowie Bożym, pieśniach uwielbienia oraz na fragmentach zaczerpniętych z Dzienniczka św. s. Faustyny.
- Spotkania modlitewne - w pozostałe piątki o godz. 19.30 w sali Zwiastowanie, podczas których uwielbiamy Boga, słuchamy katechez głoszonych m.in przez kapłanów posługujących w naszej parafii oraz rozważamy Słowo Boże.
- Modlitwę o uzdrowienie wewnętrzne, duchowe lub fizyczne - w każdą trzecią niedzielę miesiąca po Eucharystii o 18.00 poprzez wspólne wielbienie i dziękczynienie przed Najświętszym Sakramentem w kościele lub kaplicy domu rekolekcyjnego.
- Modlitwę wstawienniczą indywidualną - w każdy czwartek o 19.00 w sali Zwiastowanie. Na tę modlitwę może przyjść każdy kto potrzebuje Bożego uzdrowienia, umocnienia lub pocieszenia.

Serdecznie zapraszamy na wspólną modlitwę oraz do odwiedzania
naszej strony: https://www.facebook.com/zwiastowaniewesola.
