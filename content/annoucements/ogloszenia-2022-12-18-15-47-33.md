---
type: annoucement
title: ogłoszenia parafialne i duszpasterskie
date: 2022-12-18T15:41:54.609Z
---
<!--StartFragment-->**\
IV Niedziela Adwentu – 18 grudnia 2022**

Przypominamy, że podczas Adwentu:

* Msze św. roratnie (na które zapraszamy ze świecami) odprawiamy o 6.45, jeszcze do soboty włącznie, od poniedziałku do piątku – w kaplicy, a w soboty – w kościele. W poniedziałki, środy i piątki Roraty animowane są szczególnie z myślą o dzieciach. W najbliższy piątek po Roratach zapraszamy dzieci do sali na dole na wspólne śniadanie.
* Adoracja Najświętszego Sakramentu będzie jeszcze w najbliższy wtorek, tak jak przez cały Adwent od 21.00 do 23.00 w kaplicy. Możemy modlić się szczególnie w intencji pokoju.

1. **Uroczystość Bożego Narodzenia** 25 grudnia wypada w tym roku w niedzielę. 24 grudnia nie ma Mszy o 18.00. Na „Pasterkę” zapraszamy o północy. Po Mszy św. będzie czas na przełamanie się opłatkiem. 25 grudnia nie ma Mszy o 7.00 a dalej mamy rozkład niedzielny Mszy świętych. 26 grudnia, w drugi dzień Oktawy Bożego Narodzenia i święto św. Szczepana, męczennika, odprawiamy w pełnym rozkładzie niedzielnym.\
   **Taca** podczas Pasterki jest przeznaczona na Fundusz Obrony Życia, a w poniedziałek – na budowę nowych świątyń w Diecezji.
2.  W tym tygodniu kontynuujemy **wizytę duszpasterską**, odwiedzimy kolejno: ***Poniedziałek***, 19 grudnia: ul. Kilińskiego 20a-47, ***Wtorek***, 20 grudnia: ul. Jasna, Prosta, Przechodnia, Ogrodowa, Głowackiego 1-58a, ***Środa***, 21 grudnia: ul. Głowackiego 60-122, ***Czwartek***, 22 grudnia: ul. Głowackiego 124-168, Miła.\
   Wizytę kolędową księża rozpoczynają od poniedziałku do piątku o godz. 16.00 a w soboty o 14.00.\
   Rozkład na tydzień po Świętach Bożego Narodzenia od 27 do 30 grudnia już jest w gablotce i na stronie internetowej. W Nowym Roku wizyta duszpasterska zostanie wznowiona w poniedziałek, 9 stycznia. Prosimy o uwagę co do terminu wizyty i o przekazywanie tej informacji sąsiadom. Cieszyć nas będzie spotkanie z jak największym gronem spośród członków rodzin. Prosimy o przygotowanie stołu z białym obrusem, świecami, Biblią i wodą święconą (ksiądz może też poświęcić zwykłą wodę).\
   Podczas trwania kolędy będą obowiązywały inne godziny pracy **kancelarii parafialnej**: poniedziałek 16.30-17.30, środa 18.45-19.30, piątek 7.45-8.15.
3.  Zachęcamy do przeżycia **spowiedzi**, żeby w świętowanie móc wejść pojednanym z Bogiem. Spowiadamy w tym tygodniu po Mszach wieczornych, rano według potrzeb, a szczególnie zapraszamy na wieczór spowiedzi w piątek 23 grudnia. Spowiadać będziemy w Domu rekolekcyjnym od 17.00 do 21.00. Cały czas będzie co najmniej dwóch księży dyspozycyjnych a od 19.00 – czterech.
4.  **Młodzież w wieku 18-30** **lat** zapraszamy na Rekolekcje *Jerycho* w Domu rekolekcyjnym od 27 grudnia do 1 stycznia. Jest to piękny czas: pół dnia w ciszy, pół dnia w życiu braterskim, czas świętowania wejścia w Nowy Rok. Zapisy na stronie internetowej [chemin-neuf.pl](http://www.chemin-neuf.pl) 
5. Parafialny Zespół **Caritas** dziękuje wszystkim osobom zaangażowanym w zebranie produktów do paczek dla najuboższych parafian. Przygotowaliśmy 80 paczek żywnościowych. Dziękujemy również za przyniesienie w terminie 60 prezentów – gwiazdek. Ucieszą one dzieci zarówno z terenu naszej parafii (w tym dzieci z Ukrainy), jak i z Mistowa. Zachęcamy dalej do wpłat na konto parafii  z dopiskiem „na cele kultu religijnego – darowizna na Caritas”, taką wpłatę można odliczyć od podatku. Ostatnia okazja też, by zakupić **świece** Wigilijnego Dzieła Pomocy Dzieciom.
6.  6 stycznia po Mszy św. o 12.00, parafialna ekipa dzieci, organizuje, podobnie jak w zeszłym roku, **Orszak Trzech Króli**. Więcej informacji podamy w kolejnych tygodniach.
7.  Po trzyletniej przerwie, wracamy do dobrej tradycji **parafialnego balu** karnawałowego. Już teraz zarezerwujmy sobie wieczór w sobotę, 14 stycznia. Więcej informacji wkrótce.
8.  Zapraszamy dzisiaj do **kawiarenki** adwentowej. Po Mszach o 12 i o 18 można wypić herbatę, dobrą kawę, zjeść ciastko, a przede wszystkim spotkać się i porozmawiać.
9.  W tym tygodniu **pożegnaliśmy** śp. Henryka Rajzer i śp. Agatę Borówek. *Dobry Jezu*…

<!--EndFragment-->