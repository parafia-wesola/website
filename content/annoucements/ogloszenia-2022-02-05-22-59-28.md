---
type: annoucement
title: ogłoszenia parafialne i duszpasterskie
date: 2022-02-05T22:45:56.180Z
---
<!--StartFragment--><h4 style="text-align:center;">V Niedziela Zwykła – 6 lutego 2022</h4>

1. Podczas ferii kontynuujemy wizytę duszpasterską **online**. Z każdą rodziną, która zgłosiła chęć przyjęcia księdza, kontaktujemy się kilka dni wcześniej, aby zaproponować termin i godzinę. Podczas trwania kolędy kancelaria parafialna otwarta jest jak zwykle z wyjątkiem piątkowego popołudnia (czyli otwarta będzie w poniedziałek po południu, środę wieczorem i piątek rano).
2. Osoby, które nie mogą uczestniczyć we Mszy św. na żywo lub chcą wrócić do głoszonego słowa Bożego, zapraszamy do korzystania z **transmisji** z naszego kościoła Mszy o 10.30 w każdą niedzielę.
3. W piątek 11 lutego obchodzimy wspomnienie Najśw. Maryi Panny z Lourdes i Światowy **Dzień Chorego**. Na koniec obydwóch Mszy (o 7.00 i 18.00) udzielimy sakramentu namaszczenia chorych.
4. W przyszłą niedzielę zapraszamy do **kawiarenki** parafialnej po Mszach o 12.00 i 18.00, będzie ciasto i kawa z nowego ekspresu. 
5. Zapraszamy na **spotkanie męskie** w niedzielę 13 lutego po Mszy św. wieczornej. Tematem będzie postać św. Józefa.
6. W dniach 27 kwietnia - 1 maja (od środy do niedzieli) u oo. dominikanów w Korbielowie odbędzie się pierwsza polska edycja **sesji męskiej** ***KingsMen***, poprowadzona przez samych założycieli tego ruchu z Holandii (będzie tłumaczenie na j. polski). Sesja będzie dotyczyć szeroko pojętego wzrastania w męskości, ale jej program nie jest ogłaszany z wyprzedzeniem. Zapisy tylko do końca lutego na stronie Kingsmen.international. Dodatkowe informacje można uzyskać pod numerem telefonu 505-464-094.
7. Przypominamy ***propozycje dla par***:

* sesja rekolekcyjną dla **małżeństw** „**Kana**” latem, albo seria trzech weekendów „**1,2,3 Kana**”. Pierwszy weekend będzie miał miejsce w dn. 5-6 marca w Skorzeszycach koło Kielc. Spotkania obejmują konferencje, warsztaty, ćwiczenia z komunikacji w małżeństwie, aktywny wypoczynek. Szczegóły na ulotkach dostępnych w kościele oraz na stronie <http://www.chemin-neuf.pl> w zakładce *Kana dla par i małżeństw*. Naprawdę warto!
* **kurs przedmałżeński**, który rozpocznie się 21 lutego: cykl sześciu spotkań w poniedziałkowe wieczory, dodatkowo z jednym spotkaniem całodziennym. Podczas każdego spotkania proponujemy nauczanie, spotkanie w grupie i czas we dwoje. Szczegóły znajdują się na ulotce, oraz na stronie parafii. Zapisy na [kancelaria@parafiawesola.pl](mailto:kancelaria@parafiawesola.pl)
* **walentynkowa randka małżeńska** w poniedziałek, 14 lutego, godz. 20.00. Dobra okazja, by spędzić wieczór w towarzystwie swojego współmałżonka. Propozycja dla małżeństw, ale także dla par niesakramentalnych. Zapisy: 694 422 000 lub [kana@chemin-neuf.pl](mailto:kana@chemin-neuf.pl) Koszt od pary 40 zł, liczba miejsc ograniczona, liczy się kolejność zgłoszeń.

8. Serdecznie zapraszamy na kolejne spotkanie ***Wiara i Praca*** - w najbliższy piątek 11 lutego 2022 o godz. 20. Spotkanie odbędzie się w sali im. Prałata Stefana Wysokiego w domu rekolekcyjnym. Zastanowimy się „Jak wykorzystać swoją pozycję dla służby innym”. Jezus powiedział „Błogosławieni cisi albowiem oni na własność posiądą ziemię”. Co miał na myśli? Jak być cichym na wzór Jezusa? Czy cichość to słabość? Poszukamy odpowiedzi rozważając *Psalm* 131.

9. Zostały jeszcze pojedyncze miejsca na rekolekcje „**Odnaleźć sens swojego życia zawodowego**” organizowane przez misję *Chemin Neuf* - *Wiara i Praca*, które odbędą się w naszym domu rekolekcyjnym w Wesołej. Rekolekcje rozpoczynają się w środę 2 marca o 18.00 i potrwają do niedzieli 6 marca 2022 do godz. 15.00. Zapisy przez stronę internetową *Chemin Neuf*.

10. „Z ateisty-katolikiem. Marcin Kwaśny szczerze o sobie i o Kościele”, zapraszamy na spotkanie z aktorem Marcinem Kwaśnym, który opowie nam o swoim nawróceniu i doświadczeniu Kościoła. Będzie to spotkanie z cyklu spotkań synodalnych. W niedzielę, 20 lutego, o 19.15 w domu rekolekcyjnym. Zarezerwujcie sobie czas!!

11. Zapraszamy na formację biblijną online pt. „**Ewangelia trzynastego apostoła**”, którą poprowadzi teolog Marek Kita. Będą to spotkania wprowadzające do Listów św. Pawła w poniedziałki o 20.00 (zwykle co trzy tygodnie). Pierwsze spotkanie będzie 21 lutego, potem 7 marca. Link do spotkania wyślemy osobom, które się zapiszą przez formularz [tutaj](https://forms.gle/fnJUKdKexwzJXVeE7)

12. Dziś jeszcze zapraszamy na **Adorację** Najświętszego Sakramentu w kościele od 15.00\
do 17.45.

13. W tym tygodniu **pożegnaliśmy**: śp. Józefa Kmiecika i Marka Rytla. *Dobry Jezu…*

***MODLITWA SYNODALNA:*** \
*Stajemy przed Tobą, Duchu Święty, zgromadzeni w Imię Twoje.\
Z Tobą jedynie, który nas prowadzisz; zamieszkaj w naszych sercach,* \
*naucz nas drogi, którą mamy iść i jak mamy nią podążać.* \
*Jesteśmy słabi i grzeszni; nie dozwól, abyśmy wprowadzali nieład.\
Nie pozwól, by niewiedza sprowadziła nas na niewłaściwą drogę,* \
*albo stronniczość wpływała na nasze działania.* \
*Niech w Tobie odnajdziemy naszą jedność,* \
*abyśmy mogli razem podążać do życia wiecznego,* \
*i abyśmy nie zbaczali z drogi prawdy i tego, co jest słuszne.\
O to wszystko prosimy Ciebie, który działasz w każdym miejscu i czasie,\
w komunii Ojca i Syna, na wieki wieków. Amen.*

<!--EndFragment-->