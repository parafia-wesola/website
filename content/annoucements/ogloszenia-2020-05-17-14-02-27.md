---
type: annoucement
title: ogłoszenia parafialne i duszpasterskie
date: 2020-05-10T21:59:35.320Z
---
<!--StartFragment-->

<h3 style="text-align:center;">VI Niedziela Wielkanocna, 17 maja 2020</h3>

1. Zachęcamy do lektury odpowiedzi na różne **pytania**, które rodzą się w obecnej sytuacji co do funkcjonowania naszej parafii, co do tego, co jest a co nie jest możliwe. **Uaktualniony** tekst**„Q & A”** dostępny jest w gablotce i na stronach internetowych parafii.
2. Kontynuujmy modlitwę o \*\*uwolnienie od pandemii\*\* oraz o \*\*dar deszczu\*\*. Każdą Mszą kończymy śpiewem suplikacji w tych dwóch intencjach.
3. Zachęcamy do korzystania z transmisji Mszy wieczornych i innych wydarzeń na \*\*Facebookowej\*\* stronie parafii. \*\*W tym tygodniu transmitujemy\*\*: Msze wieczorne i Adorację Najświętszego Sakramentu po Mszy, a także: Różaniec w poniedziałek o 20.30, Wieczór uwielbienia we wtorek o 20.00 oraz Koronkę do Bożego Miłosierdzia w piątek o 15.00.
4. Zbliża się \*\*Jubileusz naszej parafii\*\*, który obchodzić będziemy, jak w latach poprzednich, w Uroczystość Trójcy Świętej, czyli w tym roku 7 czerwca. To są nasze 70-te urodziny, bo parafia została erygowana w roku 1950 ! Biorąc pod uwagę obecne warunki, chcemy świętować zarówno w przestrzeni wirtualnej jak i rzeczywistej. Zachęcamy, żeby przesłać nam **świadectwa** dotyczące historii parafii, które posłużą do przygotowanego montażu o parafii, a również filmiki i zdjęcia z ostatnich lat. Powstają maseczki i torby jubileuszowe, które jedne nieodpłatnie a drugie odpłatnie będziemy rozprowadzać.

   Zachęcamy też wszystkich do **ozdobienia domów**, płotów, okien, żebyśmy mogli stworzyć świąteczny klimat. Można zawiesić stworzony przez siebie baner, albo jakiś obrazek, balony, wstążki. Świętować będziemy pod hasłem: **„żyję w Opatrzności!”**.
5. Mamy dwie \*\*propozycje ewangelizacyjne online\*\*: dla nastolatków i dla dzieci.

   **Nastolatków** zapraszamy na weekend o decyzjach, który odbędzie się we wcześniej zapowiadanym terminie, czyli za tydzień: sobota 23 i niedziela 24 maja. Będzie to propozycja trzech wejść do internetu dziennie, żeby spotkać się wirtualnie z innymi, posłuchać świadectwa nauczania, nauczania, wprowadzenia do modlitwy, wziąć udział w warsztatach lub spotkaniu w małej grupie.

   **Dzieci** natomiast zapraszamy na „Tymoteusza”, zamiast wcześniej planowanego weekendu będzie to seria małych spotkań w internecie (filmików), rozłożonych na dwa tygodnie od 8 czerwca. Zapraszamy do udziału wszystkie dzieci w wieku 7-9 lat. Mamy nadzieję, że będzie to dla nich wyjątkowy czas poznawania Jezusa, słuchania o Jego miłości i doświadczania jej, wszystko przez nauczania, świadectwa, zadania, piosenki.

   Żeby wziąć udział w tych propozycjach, trzeba się zapisać przez internet. Nastolatki przez stronę chemin-neuf.pl a dzieci przez maila:[tymoteusz.wesola@gmail.com](mailto:tymoteusz.wesola@gmail.com), więcej będziemy mówić o tej propozycji od przyszłego tygodnia.
6. \*\*Dziękujemy\*\* za dar maseczek i płynu dezynfekującego panu Waldkowi oraz panu Przemkowi.
7. Mamy dostępne na nowo drukowane wydania \*\*tygodników katolickich\*\*: \*Gość\* i \*Idziemy\*. \
   W najnowszym numerze *Idziemy* jest artykuł o naszej parafii. Zachęcamy do kupowania.

<!--EndFragment-->