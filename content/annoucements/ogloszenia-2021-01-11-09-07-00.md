---
type: annoucement
title: ogłoszenia parafialne i duszpasterskie
date: 2021-01-11T08:59:51.081Z
---
<!--StartFragment-->

<h3 style="text-align:center;">III Niedziela po Narodzeniu Pańskim – 10 stycznia 2021</h3>

1. Dziękujemy **ojcu Mariuszowi** za pomoc w parafii przez ostatni tydzień. Polecamy też Waszej modlitwie jego powrót do Francji i posługę, którą niedługo rozpocznie na Wyspie Mauritius. 
2. Zachęcamy rodziny z **dziećmi** do obejrzenia na YouTube wprowadzenia do niedzielnej Liturgii Słowa. Link znajduje się na stronie www i w aplikacji. 
3. Młodzież zapraszamy na spotkanie online **Młodzi OPEN**, dziś z gościem specjalnym, przyjacielem naszej Wspólnoty i Parafii, księdzem **biskupem Wojciechem** Skibickim z Elbląga, który da nam swoje świadectwo i odpowie na pytania. Zaczynamy o 19.30, można poprosić o link do zooma lub śledzić spotkanie na YouTube.
4. W soboty i niedziele proponujemy **Adorację** Najświętszego Sakramentu od 15.00 do 17.45 Dziękujemy za zapisy na dyżury modlitewne (przy użyciu formularza w internecie lub tablicy przed zakrystią).
5. W najbliższy piątek tj. 15 stycznia wspólnota ***Zwiastowanie*** zaprasza o godz. 18.00 na Eucharystię w intencji **małżeństw w kryzysie** (podczas modlitwy powszechnej można wymienić imiona małżonków przeżywających trudny czas) oraz na modlitwę **uwielbienia** przy Najświętszym Sakramencie od 19.00 do 20.00.
6. Również w najbliższy piątek (15.01) o godz. 20 zapraszamy na kolejne spotkanie ***Wiara i Praca*** online. Tematem spotkania będą „Pieniądze, które dają życie”. Pieniądze zajmują ważne miejsce w naszym życiu. Czy wiemy, że nawet Biblia wspomina o nich ponad 2000 razy? Zarabiamy, aby żyć. Ale kiedy pieniądze dają życie?\
   Link do spotkania na stronie FB parafii i Wiara i Praca: [https://us02web.zoom.us/j/86133733774](https://us02web.zoom.us/j/86133733774?fbclid=IwAR3f6ohXUGynQ-T9c8gPCIhjdP12K86IluIyfGcW-AN3qUKTAgbEgzGvACA),\
   ID spotkania: 861 3373 3774. Informacje: tel. 603447789
7. Pod hasłem: Życie i śmierć. „Kładę dziś przed tobą życie i szczęście, śmierć i nieszczęście” (*Pwt* 30,15) w niedzielę 17 stycznia odbędzie się XXIV **Dzień Judaizmu** w Kościele katolickim w Polsce. W tym roku z uwagi na pandemię koronawirusa i obowiązujące ograniczenia wszystkie wydarzenia będą odbywać się w przestrzeni Internetu. Transmisję zapewni Telewizja SalveNET. Link i więcej informacji na stronie naszej Diecezji <https://dw-p.pl/7306>
8. Tradycyjnie od 18 do 25 stycznia trwać będzie **Tydzień Modlitw o Jedność Chrześcijan**, w tym roku pod hasłem „Trwajcie w mojej miłości, a przyniesiecie obfity owoc” (por. *J* 15,5-9). Wszystkie wydarzenia będą transmitowane online. Centralne nabożeństwo ekumeniczne odbędzie się w bazylice archikatedralnej w Łodzi 23 stycznia o godz. 18.00.

   W Warszawie odbędą się trzy oficjalne nabożeństwa:

   *  w czwartek 21 stycznia o godz. 18:00, nieszpory w prawosławnej katedrze metropolitalnej p.w. św. Marii Magdaleny
   * w piątek 22 stycznia o godz. 18:00, nabożeństwo Słowa w kościele ewangelicko-augsburskim Świętej Trójcy
   * w niedzielę 24 stycznia o godz. 16:00, nieszpory w katedrze warszawsko-praskiej p.w. św. Michała Archanioła i św. Floriana Męczennika.

   W tym roku wieczór w Wesołej nie wchodzi w oficjalny program warszawski, ale będzie częścią programu krakowskiego, gdzie Wspólnota *Chemin Neuf* co roku animuje spotkanie ekumeniczne. Odbędzie się ono 25 stycznia o godz. 19 w naszym kościele i online.
9. W tym tygodniu **pożegnaliśmy** p. Hannę Jarzynę, p. Jerzego Kmiecika oraz p. Eugeniusza Bałbuch. Powierzmy ich Bożemu Miłosierdziu. *Dobry Jezu…*

<!--EndFragment-->