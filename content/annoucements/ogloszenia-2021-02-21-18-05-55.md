---
type: annoucement
title: ogłoszenia parafialne i duszpasterskie
date: 2021-02-21T17:59:38.217Z
---
<!--StartFragment-->

<h4 style="text-align:center;">I Niedziela Wielkiego Postu – 21 lutego 2021</h3>

1. W każdą niedzielę Wielkiego Postu odprawiamy **Gorzkie Żale** o godz. 17.15. W piątki Wielkiego Postu zapraszamy na nabożeństwo **Drogi Krzyżowej**. W tym tygodniu dzieciom proponujemy Drogę Krzyżową o 16.45. Dla dorosłych i młodzieży mamy propozycję modlitwy indywidualnej. Można wrócić do rozważań z ostatniego piątku, które będą wydrukowane, a całe nabożeństwo można też obejrzeć na YouTube parafii. Do dyspozycji w kościele będzie też wydrukowana propozycja innych rozważań. Kościół będzie otwarty do 20.00 i samodzielnie można przeżyć Drogę Krzyżową. Można przejść od stacji do stacji, czego w warunkach pandemicznych nie można zrobić w grupie. 
2. Dziś (z racji trzeciej niedzieli miesiąca) Msza św. o 12.00 będzie szczególnie adresowana do **dzieci**, z kazaniem do nich.
3. W ostatnim tygodniu na Mszach wieczornych modliliśmy się za poszczególne części naszej parafii: w poniedziałek za Grzybową, we wtorek za Groszówkę, a w piątek za Centrum. Jutro (poniedziałek 22 lutego) na Mszy wieczornej polecać będziemy mieszkańców **Woli Grzybowskiej**. W głębi kościoła stoi stół z kartkami, długopisami oraz nowymi ulotkami parafialnymi. Skoro tylko z niektórymi rodzinami widzimy się w tym roku osobiście, to proponujemy, by tą drogą powierzyć jakąś intencję modlitwy albo przekazać jakiś komentarz, prośbę lub pytanie. Można to też zrobić przez internet. Na koniec jutrzejszej Mszy będzie błogosławieństwo dewocjonaliów oraz modlitwa do świętego Józefa. Msza św. transmitowana będzie na YouTube oraz w kaplicy.
4. W najbliższy wtorek nie będzie Wieczoru uwielbienia. Chętnym proponujemy udział online w Konferencji ***Alpha Polska***.
5. W ciągu ostatniego roku 49 rodzin z naszej parafii brało udział w Programie **Caritas Polska** **Rodzina Rodzinie**. W tym czasie zebraliśmy 13 440 złotych dla potrzebujących rodzin w Strefie Gazy oraz 43 400 złotych dla rodzin w Aleppo w Syrii. Bardzo dziękujemy za waszą hojność, wytrwałość i okazane serce.
6. Dziś zachęcamy do wsparcia zbiórki do puszek na **chorego Franka**, naszego małego parafianina, który ma wrodzona wadę serca, zrośnięcie pnia płucnego z ubytkiem przegrody międzykomorowej i naczyniami krążenia obocznego. Jego rodzice mówią: „Bez leczenia nasz synek któregoś dnia po prostu się udusi. Jedyna nadzieja jest za oceanem, w profesorze Hanleyu, który ratuje małe serca, którym nikt inny nie daje szans. Ośrodek w Stanford napisał nam, że Franek jest dla nich kandydatem do operacji. Muszą jednak dokładnie go zbadać. Jeśli okaże się, że synek dostanie kwalifikację, na co liczymy, profesor od razu wykona operację. Franuś dostanie szansę na\
   życie.”
7. W związku z nadchodzącymi świętami Wielkanocnymi, **Parafialny Zespół Caritas** po raz kolejny przystępuje do cyklicznej akcji organizowania pomocy dla najbardziej potrzebujących z naszej parafii. W obliczu pandemii, możliwości Caritasu są mocno ograniczone ze względu na brak sposobności pozyskiwania wystarczających środków, dlatego powtórnie prosimy o wsparcie, zarówno finansowe, jak i materialne. Każdą formę Państwa pomocy przyjmiemy z wielką wdzięcznością.
8. Od przyszłej niedzieli aż do 21 marca, w ramach Kosza Miłosierdzia, będą zbierane artykuły żywnościowe z wydłużoną datą ważności oraz środki czystości. Dary prosimy składać w kościele i na plebanii. Działalność Caritasu można też wesprzeć poprzez wpłaty na konto parafii (podając w tytule „Caritas Wesoła Opatrzności Bożej”. Jeśli chcecie odliczyć wpłaconą kwotę od podatku, należy dopisać: „na cele kultu religijnego - darowizna na Caritas”.).
9. Od 28 lutego, będą dostępne w sprzedaży paschaliki i świece wielkanocne. Pozyskane środki zostaną przeznaczone na zakup żywności do świątecznych paczek. Również od przyszłej niedzieli dostępne będą skarbonki Caritasu w ramach akcji Jałmużny Wielkanocnej pod hasłem: „Dar Juniora dla Seniora” – akcji adresowanej do dzieci i młodzieży. Ofiary zebrane poprzez skarbonki będą przeznaczone na pomoc dla osób starszych i samotnych z terenu naszej parafii. Jałmużna Wielkopostna jest ekumeniczną akcją charytatywną organizowaną zarówno przez *Caritas* Kościoła Katolickiego, *Eleos* Kościoła Prawosławnego oraz *Diakonię* Kościoła Ewangelickiego. Parafialny Zespół Caritas z góry dziękuje za okazaną pomoc i wsparcie.
10. Od jutra w Domu Rekolekcyjnym zaczynamy **remont**, który obejmie część parteru: toalety, część zwaną kawiarenką, salę Zwiastowania i korytarz. Wejście do kaplicy możliwe będzie od strony cmentarza.
11. W tym tygodniu **pożegnaliśmy** p. Janusza Wąsowskiego. Powierzmy go Bożemu Miłosierdziu. *Dobry Jezu…*

<!--EndFragment-->