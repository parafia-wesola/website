---
type: annoucement
title: ogłoszenia parafialne i duszpasterskie
date: 2022-01-09T22:55:47.576Z
---
<!--StartFragment-->

**III Niedziela po Narodzeniu Pańskim – 9 stycznia 2022**

1. **Dziś** przeżywamy trzeciąniedzielę Bożego Narodzenia. Dzisiaj też inaugurujemy **parafialną kawiarenkę**. Po Mszach o 10.30, 12.00 i 18.00 zapraszamy, żeby zostać\
   w kawiarence na kawę, herbatę, ciastko, a również przez chwilę dla chętnych uczestniczyć w małej animacji wokół synodu o synodalności. Prosimy, żeby wchodzić w maseczce, dezynfekować ręce, wchodzić można nowym wejściem z tyłu domu rekolekcyjnego, od strony cmentarza.\
   Dodatkowo wieczorem o 19.30 będzie spotkanie o Kościele i o tym, w jaki sposób można bardziej w Nim uczestniczyć poprzez małe grupy. Nauczanie do nas powie Michał Nikodem, lider Wspólnoty *Chefsiba*. Zapraszamy wszystkich, szczególnie zainteresowanych spotkaniami w małych grupach, również tych którzy już teraz uczestniczą w takich grupach w naszej parafii jak Koła Żywego Różańca, Wspólnota *Zwiastowanie*, Grupa Męska, Fraternie *Chemin Neuf* i inne. Przyjdźcie chociaż zobaczyć i posłuchać!
2. Bardzo dziękujemy ekipie dzieci za zorganizowanie wspólnego kolędowania w **Orszaku Trzech Króli**. Ze zdjęć i filmików widzimy, że był to bardzo piękny czas nie tylko dla najmłodszych. Możliwe, że zaczęliśmy nową tradycję w naszej parafii.
3. W piątek 7 stycznia wypadał **pierwszy piątek miesiąca**, ze względu na naszą nieobecność tego dnia w parafii, wizytę u chorych przesuniemy na najbliższy piątek tj. 14 stycznia.
4. Gościmy dzisiaj u nas bliskich Angeliki Kocik z Białej Rawskiej, 9-letniej dziewczynki, która po raz kolejny zmaga się z **nowotworem**, glejakami nerwu wzrokowego. Rodzina Andzi przybliży nam sytuację dziewczynki. Po każdej Mszy świętej przeprowadzona jest zbiórka środków na leczenie małej Angeliki. Z góry dziękujemy\
   za Waszą pomoc i zainteresowanie.
5. **Świąteczne spotkanie seniorów** (członków Kół Żywego Różańca, Przyjaciół Radia Maryja ale też niezrzeszonych)przesuniemy na sobotę 15 stycznia o godzinie 15. W Domu Rekolekcyjnym. Chcemy spotkać się przy opłatku, a również zaproponować wspólną refleksję na temat Kościoła.
6. Młodzież przygotowującą się do **bierzmowania** zapraszamy w czwartek 6 stycznia na pierwsze spotkanie w nowym roku: młodsza grupa o 18.30, starsza – o 19.30.
7. Serdecznie zapraszamy na kolejne spotkanie ***Wiara i Praca*** - w najbliższy piątek 14 stycznia 2022 o godz. 20. Spotkanie odbędzie się w sali im. Prałata Stefana Wysokiego w domu rekolekcyjnym. Zastanowimy się „Jak pracować dla Boga we wszystkim?” W liście do Kolosan św. Paweł wzywa nas do przewartościowania swojego życia: „Dążcie do tego, co w górze, nie do tego, co na ziemi.” Jak pracować w perspektywie priorytetów Królestwa Bożego, czy to w ogóle jest możliwe? To pytanie, na które będziemy szukać odpowiedzi rozważając Słowo z 3 rozdziału listu do Kolosan.
8. Przypominamy, że w tym roku w ramach **wizyty duszpasterskiej** księża odwiedzą rodziny, które ich zaproszą do siebie do domu lub zgłoszą chęć spotkania online. Zgłoszenia można wypełniać na formularzach papierowych dostępnych z tyłu kościoła lub online na stronie parafii. Będziemy wdzięczni za wyrażenie chęci spotkania do dzisiejszego wieczora, żebyśmy mogli potem te wizyty rozplanować.
9. Już teraz zachęcamy przy planowaniu letnich urlopów mieć na względzie termin **Festiwalu Parafii**, na który chcielibyśmy się wybrać do Francji, do opactwa Naszej Pani z Dombes w dniach 25-31 lipca.
10. Przypominamy o trwającym **synodzie** o synodalności. Zachęcamy do modlitwy i do rozmowy w domach i rożnych grupach na zaproponowane tematy. Ankiety synodalne można złożyć do skrzyni przed ołtarzem (wtedy i my w parafii możemy mieć z nich pożytek, poznając Wasze opinie i refleksje). Można też przesyłać bezpośrednio do Diecezji w formie papierowej lub elektronicznej.
11. W tym tygodniu **pożegnaliśmy**: śp. Zdzisława Rybak. *Dobry Jezu…*

***MODLITWA SYNODALNA** :* \
*Stajemy przed Tobą, Duchu Święty, zgromadzeni w Imię Twoje.\
Z Tobą jedynie, który nas prowadzisz;* \
*zamieszkaj w naszych sercach, naucz nas drogi, którą mamy iść i jak mamy nią podążać. Jesteśmy słabi i grzeszni; nie dozwól, abyśmy wprowadzali nieład.\
Nie pozwól, by niewiedza sprowadziła nas na niewłaściwą drogę,* \
*albo stronniczość wpływała na nasze działania.* \
*Niech w Tobie odnajdziemy naszą jedność,* \
*abyśmy mogli razem podążać do życia wiecznego,* \
*i abyśmy nie zbaczali z drogi prawdy i tego, co jest słuszne.\
O to wszystko prosimy Ciebie, który działasz w każdym miejscu i czasie,\
w komunii Ojca i Syna, na wieki wieków. Amen.*

<!--EndFragment-->