---
type: annoucement
title: ogłoszenia parafialne i duszpasterskie
date: 2022-11-28T14:38:33.463Z
---
<h4 style="text-align:center;">I Niedziela Adwentu – 27 listopada 2022</h4>

 

1. Od dzisiejszej niedzieli wchodzimy w **nowy rok liturgiczny** (rok A w rozkładzie czytań niedzielnych). Rozpoczynamy **Adwent** – szczególny okresu radosnego oczekiwania na przyjście Pana. Podczas tego okresu:

* Msze św. roratnie (na które zapraszamy ze świecami) odprawiać będziemy o 6.45.\
  Od poniedziałku do piątku gromadzić się będziemy w kaplicy, a w soboty – w kościele. W poniedziałki, środy i piątki Roraty animowane będą szczególnie z myślą o dzieciach.
* Adorację Najświętszego Sakramentu, oprócz codziennych wieczorów i weekendów, proponujemy również we wtorki od 21.00 do 23.00 w kaplicy. Możemy modlić się szczególnie w intencji pokoju.

1. Gościmy dziś pośród nas p. Paulinę Lipińską, przedstawicielkę **Radia** ***Warszawa*,** która rozprowadza cegiełki. W tym tygodniu od 21 do 27 listopada nasza Parafia gościła na falach tej rozgłośni, codziennie w kilkuminutowych audycjach, a wieczorami nasi parafianie prowadzili różaniec. Jeszcze dziś o 20.00 będzie dłuższa audycja, którą można też później odsłuchać\
   w internecie. Dziękujemy wszystkim, którzy się w to zaangażowali, składając piękne świadectwo o tym, co przeżywamy w parafii.
2. Zapraszamy na wyjątkowy wieczór **uwielbienia** w kaplicy Domu rekolekcyjnego w czwartek\
   1 grudnia o godz. 19.00, zatytułowany „Zaufaj i trwaj!”. Propozycja jest adresowana szczególnie do **młodzieży** w wieku 16-19 lat, ale również innych chętnych, młodych i starszych. Będzie dobra animacja muzyczna (mamy zaproszonych gości), światła i inne atrakcje.
3. W tym tygodniu przypada **pierwszy piątek i pierwsza sobota** miesiąca. Księża odwiedzą chorych. Spowiadamy przed i po Mszy św. porannej oraz od 17.00 i po Mszy św. wieczornej. Wspólnota *Zwiastowanie* prowadzi wieczór modlitwy do Bożego Miłosierdzia przy wystawionym Najświętszym Sakramencie (od Mszy św. wieczornej do 20.00). W sobotę o 17.00 zapraszamy na  nabożeństwo pierwszo-sobotnie.
4. Parafialny zespół **Caritas** informuje, że jak co roku, w kościele został ustawiony **kosz miłosierdzia**, do którego przez dwa tygodnie, do niedzieli 11 grudnia, możemy składać produkty żywnościowe z długim terminem ważności, przeznaczone na paczki świąteczne dla potrzebujących rodzin w parafii.\
   Osoby, które w zeszłą niedzielę wzięły **gwiazdki** z imionami dzieci, proszone są o przyniesienie prezentów do 4 grudnia. Od dziś dostępne są **świece** Wigilijnego Dzieła Pomocy Dzieciom,\
   z których dochód przeznaczony jest na poprawę losu dla setek tysięcy dzieci z rodzin potrzebujących wsparcia, zapraszamy do zakupu.\
   Caritas Wesoła, jak co roku, chce włączyć się też do ogólnopolskiej **zbiórki** artykułów spożywczych i środków higieny w sklepach KM Zielona i Biedronka na Placu Wojska Polskiego. Akcja odbędzie się w piątek 2 grudnia w godzinach 16-20 i w sobotę 3 grudnia w godzinach\
   10-22. Zachęcamy do wsparcia tej akcji. Potrzeba tez jeszcze kilku osób do dwugodzinnych dyżurów w sklepach, można zapisywać się na konkretną godzinę w zakrystii.
5.  W tym roku adwentowe **rekolekcje** parafialne odbędą się **od 4 do 7 grudnia.** Poprowadzi je Monika i Marcin Gajdowie – małżeństwo znane z prowadzenia sesji, rekolekcji dla małżeństw i  różnych propozycji na styku psychologii i duchowości. Marcin jest diakonem stałym. Msze św.\
   z nauką rekolekcyjną w niedzielę będą jak zwykle, a od poniedziałku do środy – o 7.00, 10.30i o 18.00. Po wieczornej Mszy św. zapraszamy dodatkowo na konferencję, a po niej możliwość Adoracji Najświętszego Sakramentu. Więcej informacji można znaleźć na ulotkach, w gablocie oraz na stronie internetowej.
6.  Na niedzielę 8 stycznia 2023 r. wieczorem jest zaplanowany **Koncert Kolęd Ukraińskich**\
   w naszym kościele, wykonany przez chór mieszkańców Dzielnicy Wesoła. Wszyscy chętni od 15 roku życia wzwyż, a w szczególności nasi bracia i siostry z Ukrainy, są zaproszeni na przesłuchanie i udział w próbach chóru, które zostaną zwieńczone koncertem. Brak znajomości języka ukraińskiego absolutnie nie stanowi problemu. W poniedziałek 28 listopada w Ośrodku Kultury przy ul. Starzyńskiego 21 odbędzie się przesłuchanie między godz. 18.00 a 19.30., a po nim pierwsza próba od 19.30 do 20.30. Realizacja pomysłu zależy od frekwencji na pierwszym spotkaniu w poniedziałek 28 listopada i od wyników przesłuchania.
7.  W poniedziałek 12 grudnia zaczniemy **wizytę duszpasterską**. Wrócimy do „tradycyjnej kolędy” sprzed pandemii od drzwi do drzwi. Rozpoczniemy od Wesołej Centrum: ***Poniedziałek***,\
   12 grudnia ul. Skargi i Moniuszki, ***Wtorek***, 13 grudnia: ul. Spółdzielcza, Tęczowa, Powstańców Warszawy, Kościelna, Sapiehy, ***Środa***, 14 grudnia: ul. Współczesna i Kwiatowa, ***Czwartek***,\
   15 grudnia: Słoneczna, Cicha, Chopina i Wąska, ***Piątek***, 16 grudnia: ul. Kilińskiego numery\
   od 1 do 20.
8.  Spotkanie dla par żyjących w **związkach niesakramentalnych** CZAS NADZIEI odbędzie się w kaplicy przy ul. Floriańskiej 3 dziś, 27 listopada w godz. 17.00-18.00.
9. Dzień skupienia dla **rodziców w żałobie** **po śmierci dziecka w wyniku poronienia**. Szczegółowy program na plakacie w gablocie.\
   Rekolekcje odbędą się w Sanktuarium św. Teresy od Dzieciątka Jezus w Otwocku (ul. Kołłątaja 80/82, Otwock-Świder) w dniach 3-4 grudnia 2022 r. Zapisy przez stronę internetową [www.teresaswider.pl](http://www.teresaswider.pl) lub pod nr telefonu 537 986 807.
10.  Za tydzień będzie **zbiórka** do puszek na pomocą materialną dla Kościoła na Wschodzie.
11. W tym tygodniu **pożegnaliśmy** śp. Zbigniewa Weredę i Zbigniewa Kasiurę. *Dobry Jezu…*

<!--EndFragment-->