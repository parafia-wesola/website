---
type: annoucement
title: ogłoszenia parafialne i duszpasterskie
date: 2023-10-22T19:45:06.161Z
---
<h4 style="text-align:center;">XXIX niedziela zwykła – 22 października 2023</h4>

1. Ojciec Eryk, **misjonarz** z Togo, którego gościliśmy w ubiegłą niedzielę, dziękuje za przekazane ofiary. Zebrał osobiście 3010 zł. Dodatkowo z tacy przekażemy mu jeszcze 2000 zł, a drugie 2000 zł przekażemy na misje przez Kurię diecezjalną.
2. W październiku, zapraszamy na **nabożeństwa różańcowe** codziennie o godz. 17.15. Dzieci szkolne poprowadzą nabożeństwo w najbliższą środę.
3. Do dzisiejszej niedzieli zbieramy deklaracje tych, którzy chcieliby włączyć się w stworzenie funduszu pomocy  **dzieciom na Filipinach**. Jest to bezpośrednia pomoc konkretnym rodzinom, znanym naszym braciom i siostrom w Manili, zabezpieczająca jedzenie i materiały szkolne oraz dary żywnościowe dla rodzin, bez dawania im pieniędzy do ręki. Miesięczny koszt utrzymania jednego ucznia to 218 zł, a żywnościowe wsparcie jego rodziny to 125 zł na miesiąc. Deklaracje z miejscem na wpis dobrowolnej kwoty, według możliwości każdego, dostępne są przy wyjściu z kościoła oraz na stronie parafii w specjalnie utworzonym formularzu. Deklaracje papierowe prosimy wrzucać do skrzyneczki przy wyjściu. Nasi koordynatorzy skontaktują się z każdym uczestnikiem akcji, żeby przydzielić mu konkretną rodzinę, którą będzie wspierał samodzielnie lub razem z innymi.
4. Serdecznie zapraszamy wszystkie dzieci na **Bal Wszystkich Świętych**! 31.10 (wtorek) w godzinach 17:30–19:30 zapraszamy do dużej sali w domu rekolekcyjnym na wspólną zabawę! Spotkanie rozpoczniemy od Korowodu Wszystkich Świętych. W programie tańce, zabawy i wspólne gry. Przewidujemy także małe co nieco dla wszystkich uczestników.  Uwaga! Tego wieczoru obowiązują przebrania. Starsze dzieci zachęcamy do przebrania się za wybranego świętego, młodsze mogą przygotować prostsze stroje np. aniołki. Obowiązują zapisy na adres mailowy: animacjedzieciwesola@gmail.com. W treści zgłoszenia prosimy o podanie imienia, nazwiska, wieku dziecka, numeru telefonu do opiekuna prawnego. Wstęp wolny!
5. Przyjmujemy **intencje wypominkowe**. Przy wyjściu z kościoła oraz w zakrystii leżą kartki do wpisania zmarłych, za których mamy się modlić. W wypominkach jednorazowych będziemy się modlić 1 listopada podczas Mszy w południe i w procesji na cmentarzu. Wypominki roczne to intencje Mszy świętych, które sprawować będziemy wieczorem o 18.00 codziennie przez oktawę Wszystkich Świętych  oraz w pierwsze wtorki miesiąca przez cały rok.\
   Robiąc porządki na **cmentarzu**, troszczmy się też o las, w którym jesteśmy. Prosimy, żeby liście i igły pakować do worków na zielone śmieci a nie wyrzucać za płot do lasu. Ważne, byśmy uwrażliwiali się wzajemnie na to wspólne dobro, którym dysponujemy.
6. Zuchy i harcerze zapraszają wszystkich chętnych do włączenia się do wspólnego **sprzątania** **cmentarza**, które odbędzie się w najbliższą sobotę od godz. 10.00. Spotykamy się pod kościołem. Głównym naszym celem będzie posprzątanie i zadbanie o grób nieznanego żołnierza oraz o groby stare i opuszczone. W razie pytań podajemy kontakt do osoby odpowiedzialnej: Stasiek Panasevich 882 166 368.
7. W następną niedzielę 29 października o godzinie 19 zapraszamy na kolejne **spotkanie dla kobiet**. Tym razem z psychiatrą Agatą Biernacką sprawdzimy, czy prawdą jest, że nie strach się bać. Szczegóły na ulotkach przy wyjściu z kościoła. 
8. W tym tygodniu **pożegnaliśmy** śp. Sabinę Górską, Zofię Strupiechowską, Zdzisława Sawickiego oraz Zofię Konnak. *Dobry Jezu…*

<!--EndFragment-->