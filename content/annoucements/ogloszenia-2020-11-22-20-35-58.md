---
type: annoucement
title: ogłoszenia parafialne i duszpasterskie
date: 2020-11-22T20:33:51.106Z
---
<!--StartFragment-->

**XXXIV Niedziela zwykła, Chrystusa Króla, 22 listopada 2020**

1. Przypominamy, że obowiązuje nas obecnie norma 1 osoby na 15 m2, co oznacza, że w naszym kościele może przebywać jednocześnie **17 osób** (nie licząc posługujących w celebracjach). Prosimy, aby zajmować pojedynczo miejsca oznaczone kolorową kartką, co pozwoli zachować dystans i rozpoznać pozostające wolne miejsca. Można też stanąć wokół kościoła, gdzie włączone głośniki ułatwią uczestnictwo we Mszy. Dziś Msze św. o 12.00 i 18.00 będą retransmitowane do kaplicy Domu rekolekcyjnego (tam są dodatkowe 23 miejsca), a wieczorna o 18.00 będzie również na kanale YouTube parafii.

W głębi kościoła, obok filaru, stanęło nowe urządzenie – septomat (do bezdotykowego odkażania rąk). Zachęcamy do korzystania z niego przy wchodzeniu do kościoła i przed przyjęciem Komunii na rękę.

2. Zapraszamy na **Adorację Najświętszego Sakramentu** od poniedziałku do piątku po Mszy wieczornej do 19.15. W weekendy proponujemy Adorację między 15.00 a 18.00. Dziękujemy za zapisy na półgodzinne dyżury modlitewne (na tablicy przed zakrystią lub w internecie).
3. Przypominamy, że przez cały listopad można ofiarować za zmarłych łaskę **odpustu zupełnego**.
4. Dziś o 19.30 zapraszamy **młodzież** na spotkanie online, na stronie facebookowej Młodzi OPEN. Rozpoczniemy comiesięczne spotkania z nowym tekstem papieża Franciszka „Fratelli tutti”. Dziś wprowadzenie do całej encykliki. W drugiej części propozycja spotkania na zoomie.
5. **Spowiadamy** w tygodniu po Mszy wieczornej, a w niedzielę i sobotę wieczór – 15 min przed każdą Mszą. Można umówić się również indywidualnie z jednym z księży na spowiedź w większej sali, która umożliwia zachowanie dystansów.

**Komunię św.** udzielamy piętnaście minut po zakończeniu Mszy transmitowanych w internecie oraz na początek Adoracji Najśw. Sakramentu o 15.00, a również można o nią poprosić na koniec Adoracji o 19.15.

6. Od następnej niedzieli zaczynamy nowy rok liturgiczny i okres Adwentu. **Msze roratnie** w świetle lampionów odprawiać będziemy codziennie od poniedziałku do soboty o 7.00 rano.
7. **Rekolekcje adwentowe** w naszej parafii w dn. 6-9 grudnia poprowadzi o. Wojciech Jędrzejewski, znany dominikanin. Planujemy Msze św. z naukami rekolekcyjnymi od poniedziałku do środy w zmienionym rytmie: o godz. 8.30, 17.00 i 19.00, a spowiedź od 8.00, 16.00 i 18.00. Mszę o 17.00 będziemy transmitować w internecie.
8. **Caritas parafialny** potrzebuje wsparcia w akcji zbierania darów żywnościowych. Chodzi\
   o dwugodzinne dyżury pod sklepem w piątek 4 grudnia wieczorem oraz w sobotę 5 grudnia, a potem 15 grudnia w sortowaniu i robieniu paczek. Prosimy o zgłaszanie się do nas lub do państwa Buczyńskich. Kosz adwentowy stanie w kościele i na plebanii.
9. W tym tygodniu **pożegnaliśmy** p. Władysława MAZURKA, p. Krystynę Irenę ZYCHALAK oraz p. Jadwigę SŁODKOWSKĄ. Jutro będzie pogrzeb p. Wojciecha LANGE. W środę wieczorem odprawimy Mszę św. żałobną w intencji p. Józefa ROMAŃCZUKA, którego pogrzeb będzie poza parafią, ale który był dobrze znany w parafii a jego świadectwo wiary i gorliwości zapisało się w naszych sercach. *Dobry Jezu…*

<!--EndFragment-->