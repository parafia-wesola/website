---
type: annoucement
title: ogłoszenia parafialne i duszpasterskie
date: 2024-02-11T20:52:41.342Z
---
<!--StartFragment-->**\
VI Niedziela Zwykła – 11 lutego 2024**

1. Dziś

   * obchodzimy Światowy Dzień **Chorego**. Na Mszach o 9.00 i o 10.30 udzielimy sakramentu namaszczenia chorych. Po Mszach zbierać będziemy ofiary do puszek na chorych objętych opieką Caritas naszej Diecezji.
   * gościmy w parafii ks. prof. **Sławomira Pawłowskiego**, pallotyna, wykładowcę KUL, sekretarza Rady ds. Ekumenizmu Konferencji Episkopatu Polski. Można nabyć jego nową książkę pt. „Jedność Chrześcijan. Jak współcześnie rozumieć i praktykować ekumenizm”. 
   * **Adoracja** Najświętszego Sakramentu będzie w kościele od 15.00.
   * Po Mszy wieczornej zapraszamy **młodzież** na spotkanie „Młodzi OPEN” w sali Tymoteusz.
2. Najbliższa środa to **Środa Popielcowa**, którą zaczynamy okres Wielkiego Postu. Msze św. z obrzędem posypania głów popiołem o 7.00, 10.30 i o 18.00. Podczas Wielkiego Postu w każdą niedzielę odprawiamy **Gorzkie Żale** o godz. 17.15. W piątki zapraszamy na nabożeństwo **Drogi Krzyżowej** po Mszy św. wieczornej (dla dorosłych i starszej młodzieży), a w wybrane piątki\
   (w tym dwa najbliższe 16 i 23 lutego) o 16.30 będzie Droga Krzyżowa animowana z myślą o dzieciach i młodszej młodzieży. Program liturgii stacyjnej, sprawowanej w kościołach warszawskich, dostępny jest w gablotce.
3. Zostało jeszcze kilka miejsc na 4-dniowe **rekolekcje *Wiara i Praca***, które rozpoczną się\
   w najbliższą środę w domu rekolekcyjnym. Więcej informacji na stronie Wspólnoty *Chemin Neuf*.
4. W czwartek 15 lutego zapraszamy na **Oficjum o jedność Chrześcijan**. Jak zwykle o godz. 19.00 w kościele odprawimy Nieszpory, a po nich posłuchamy bardzo ciekawego i kompetentnego gościa: Jerzego Sojkę, profesora Chrześcijańskiej Akademii Teologicznej i członka Rady Światowej Federacji Luterańskiej. 
5. W kolejną niedzielę 18 lutego zapraszamy do **kawiarenki**. Po Mszach o 12 i o 18 będzie można wypić herbatę, dobrą kawę, zjeść ciastko, a przede wszystkim spotkać się i porozmawiać.
6. W tym roku **Rekolekcje Wielkopostne** w naszej parafii odbędą się w dniach 18-21 lutego, czyli już za tydzień. Głosić je będzie o. Marcin Borządek, brat ze Wspólnoty *Chemin Neuf*, proboszcz z Mistowa, znany już w naszej parafii, wraz ze Wspólnotą *Głos Pana* ze Skierniewic. W poniedziałek wieczorem będzie z nami lider tej Wspólnoty, Marcin Zieliński. Tytuł rekolekcji to: „W mocy Słowa”. Msze święte z nauką rekolekcyjną będą odprawiane o 7.00, 10.30 i 19.00 (a nie o 18.00 jak zwykle). Od poniedziałku do środy jeszcze przed Mszą tj. o 18.00 zapraszamy na Adorację w ciszy. W niedzielę, poniedziałek i wtorek po Mszy św. wieczór rekolekcyjny. Od poniedziałku do środy będą też spotkania dla szkół: o 9.00 – klasy 1-3, o 11.30 – klasy 4-6, a o 13.00 – klasy 7-8. Ulotki z programem rekolekcji są dostępne przy wyjściu.
7. **Zakończyliśmy** zaplanowaną **wizytę kolędową**. Serdecznie dziękujemy za możliwość spotkań, dzielenie tym, co przeżywacie oraz za ofiary przy tej okazji składane.
8. Rozpoczęliśmy remont **witraży**, konieczny ze względu na zły ich stan. Zachęcamy do wsparcia finansowania tych prac, wycenianych na 240 000 zł. Ulotki z numerem konta są dostępne przy wyjściu.
9. **Dzieci**: w dniach 20-21 kwietnia będzie organizowany weekend ewangelizacji dzieci **„Tymoteusz”**. Jest to weekend tylko dla dzieci pierwszo-komunijnych z naszej parafii i z parafii z Mistowa.\
   To ważny i piękny czas zarówno dla dzieci jak i dla posługujących, wspaniały czas ewangelizacji, mówienia dzieciom o Jezusie przez słowa, świadectwa, gry, zabawy, piosenki. Już dziś otwieramy zapisy dla posługi, do której zapraszamy:
10. **nastolatków 11-14** lat, którzy mogą się wpisywać do grupy wokalnej, teatralnej, muzycznej i choreograficznej. Liczba miejsc w tych grupach jest ograniczona, a zapisywać można się przez formularz dostępny na stronie www i na facebooku: <https://forms.gle/mw13DvgqCRhVBk9H7>
11. **dorosłych i nastolatków 16-18** lat do prowadzenia grupek dzieci, jak i do pomocy w przygotowaniach materialnych wokół weekendu w piątek wieczór i w niedzielę. Tych, którzy chcieliby pomóc w weekendzie Tymoteusz, prosimy o kontakt w zakrystii, telefonicznie lub mailowo z s. Kasią lub z którymś z ojców.\
    Zaplanowaliśmy **czas przygotowania dla tych, którzy będą w posłudze**,w sobotę, 16 marca od godz. 10.00 do 14.40.
12. Latem planujemy wyjazd do Francji na **Festiwal Parafii**. Jest to spotkanie członków parafii powierzonych Wspólnocie *Chemin Neuf* w wielu krajach. Będzie to czas na modlitwę, konferencje, zabawę i odpoczynek, w pięknym Opactwie Naszej Pani z Dombes koło Lyonu, w dniach od 29 lipca do 3 sierpnia. Koszt wspólnego przejazdu autobusem to ok. 550 zł, a koszt pobytu to między 700 a 1100 zł na osobę, dla dzieci będzie zniżka. Zachęcamy do zapisywania się już teraz na adres mailowy kancelarii lub telefonicznie.
13. W tym tygodniu **pożegnaliśmy** śp. Zdzisławę Szpunar. *Dobry Jezu…*

<!--EndFragment-->