---
type: annoucement
title: ogłoszenia parafialne i duszpasterskie
date: 2020-03-08T23:01:00.453Z
---

#### II Niedziela Wielkiego Postu – 8 marca 2020

1. Dziś **Dzień kobiet** – serdeczne życzenia składamy wszystkim Paniom!
2. Zbieramy dziś **ofiary do puszek** na dzieło misyjne _Ad gentes_ (wsparcie misji i misjonarzy).
3. W związku z pojawieniem się **koronawirusa** na terenie Polski, Bp Romuald Kamiński zachęca do „modlitwy o ustrzeżenie nas od skutków szerzącej się epidemii, […] w intencji chorych, ich rodzin, w intencji osób poddawanych kwarantannie oraz w intencji całego personelu medycznego i kierujących wszystkimi działaniami.” Trzeba nam wystrzegać się przed paniką, ale też zwiększyć czujność co do przestrzegania zasad higieny. Według sugestii sprzed tygodnia przewodniczącego Episkopatu abpa Gądeckiego, można zrezygnować z żegnania się święconą wodą (w naszym kościele opróżniliśmy kropielnice). Można przyjmować **Komunię świętą na rękę**. To nawet okazja, by przyjąć nauczanie naszego Kościoła, który, wbrew poglądom niektórych tradycjonalistycznych środowisk, dopuszcza taką formę: przygotowujemy wtedy rękę jedną na drugiej, na znak tronu dla Jezusa, po czym sami drugą ręką wkładamy hostię do ust (czynimy to w pobliżu szafarza, tzn. nie odchodzimy niosąc hostii w ręce, ale po usunięciu się na bok, spożywamy na miejscu). Abp Gądecki przypomniał też sens **Komunii duchowej** – to „jest akt modlitewny, którego celem jest osiągnięcie takiego zjednoczenia z Jezusem, jakie daje nam przyjmowanie Go w sakramencie Jego Ciała i Krwi, lecz poza przestrzenią sakramentalną. Składa się ona z trzech elementów: wzbudzenia wiary w realną obecność Chrystusa w Eucharystii, miłości skierowanej ku Niemu oraz pragnienia, aby Jezus zechciał duchowo wejść w nasze życie”. Wierzymy, że to doświadczenie możliwe jest w różnych sytuacjach, kiedy nie jest możliwa Komunia sakramentalna (choć nie może jej zastąpić, gdy sakramentalna forma Komunii jest możliwa).
4. Przypominamy, że w każdą niedzielę Wielkiego Postu odprawiamy **Gorzkie Żale** o godz. 17.15. W piątki Wielkiego Postu zapraszamy na nabożeństwo **Drogi Krzyżowej** o godz. 17.15 dla dzieci oraz o 18.40 – dla starszej młodzieży i dorosłych (w następny piątek nabożeństwo przygotuje i poprowadzi Grupa ojców z ks. Arturem). Proponujemy nocną **Adorację** Najświętszego Sakramentu we wtorki Wielkiego Postu od godz. 21.00 do 23.00 w Kaplicy Domu Rekolekcyjnego. Prosimy o zapisywanie się na półgodzinne dyżury.
5. Ciągle jeszcze można dołączyć do **programu Caritasu „Rodzina Rodzinie”**, który pomaga umęczonym wojną rodzinom syryjskim bądź rodzinom w strefie Gazy. W zakrystii dostępne są formularze do wypełnienia deklaracji wpłat na konto lub na tacę w drugą niedzielę miesiąca w oznaczonej kopercie.
6. Dziś wieczorem spotkanie **Młodzi OPEN** po raz pierwszy w formule spotkania wokół przesłania papieża Franciszka do młodych „**On żyje i chce abyś żył!**”. Po każdej Mszy młodzież z naszej parafii zaprasza na to wieczorne spotkanie w sali Tymoteusz o godz. 19.15. Dziś będzie o tym, co Słowo Boże mówi o młodych i o Jezusie, który zawsze jest młody. Będzie też czas „na luzie” z kawą, herbatą i ciasteczkami.
7. W piątek 13 marca spotkanie „**Wiara i praca**”, nt. „Co Bóg w Biblii mówi o czasie i jak to można przeżywać w kontekście życia zawodowego” – sala Ks. Prałata Wysockiego o godz. 20. 8.Po raz pierwszy w naszej parafii mamy możliwość przeżycia prawdziwej **paschy żydowskiej**, po to by lepiej zrozumieć ofiarę Jezusa i przygotować się Świąt Wielkanocnych. W czasie uczty sederowej czyta się jedną z Haggad – tekst o wyjściu Żydów z Egiptu. Towarzyszy temu wiele innych rytuałów. Zapraszamy 2 kwietnia na uroczysty wieczór z kolacją i muzyką, poruszający różne zmysły wzroku, smaku, węchu, dotyku i słuchu uczestniczącego. Wieczór poprowadzi Żyd mesjanistyczny (wierzący w Chrystusa) Richard Harvey z Wielkiej Brytanii. Konieczne są zapisy i wpłata 50 zł. na konto nr: 22 2030 0045 1110 0000 0425 1510 Dom Kleryckiego Instytutu Zakonnego Chemin Neuf. Tytuł przelewu Pascha 2020. Wszystkie zgłoszenia potwierdzamy mailowo. Ilość miejsc ograniczona, decyduje kolejność zgłoszeń. Zapisy [pod linkiem](https://docs.google.com/forms/d/e/1FAIpQLSfE%2064iJ5jISy_twTog9Ze6zFBkU_Iq9KJPKxZNzj3ypyGWVg/viewform). Wszystkie pytania należy kierować na adres: [kana@chemin-neuf.pl](mailto:kana@chemin-neuf.pl) lub telefoniczne +48 694 422 000
8. Parafialny Zespół Caritas, w ramach corocznej akcji „**Kosz Miłosierdzia**” prosi o dary w postaci żywność z długoterminową datą ważności oraz chemii gospodarstwa domowego.Przygotowane produkty można składać w kościele w terminie od przyszłej niedzieli, tj. od 15 marca do 5 kwietnia br. PZC informuje, że w dniach 20 - 21 marca br. odbędzie się także publiczna zbiórka żywności w sklepie Delikatesy K&M w Wesołej, na osiedlu Zielona. Wszystkie pozyskane produkty trafią do najbardziej potrzebujących mieszkańców Wesołej, w przedświątecznym okresie. Caritas w Wesołej, w imieniu swoich podopiecznych, składa serdeczne „Bóg zapłać”.
9. Przypominamy o zapisach na weekend ewangelizacji dzieci „**Tymoteusz**” dla dzieci w wieku 7-9 lat w dniach 25-26 kwietnia. Dostępne są ulotki, na których można zapisywać dzieci na ten weekend. Ulotki można zostawić w zakrystii. Zapraszamy! Jest to wspaniały czas ewangelizacji, mówienia dzieciom o Jezusie przez słowa, świadectwa, gry, zabawy, piosenki. Dorosłych i nastolatków w wieku 14-18 lat, którzy chcieliby pomóc w tym weekendzie przy animacji grupek dzieci, prosimy o kontakt z s. Kasią.
10. **Beatyfikacja** kard. Stefana Wyszyńskiego odbędzie się w niedzielę 7 czerwca o godz. 12:00 na pl. Piłsudskiego w Warszawie. Jesteśmy proszeni, żeby do połowy marca zebrać w parafii informacje o zapotrzebowaniu na **wejściówki**. Chętnych prosimy o zapisywanie się na liście w zakrystii. 12.Dziś wieczorem druga **próba chóru** przygotowującego liturgię **Triduum Paschalnego**. Zapraszamy wszystkich chętnych o godzinie 19.15 do dużej sali w Domu Rekolekcyjnym. Za tydzień zamkniemy listę chórzystów.
11. W ostatnim tygodniu **pożegnaliśmy**: Eugeniusza Kuś, Kazimierza Mroczka, Zygmunta Wasiaka, Genowefę Chudecką i Jolantę Artych-Krokosz. _Dobry Jezu…._
