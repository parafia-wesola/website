---
type: annoucement
title: ogłoszenia parafialne i duszpasterskie
date: 2022-03-05T22:33:38.076Z
---
<!--StartFragment-->

***UKRAINA***

Witamy dzisiaj wszystkie rodziny z Ukrainy, które znalazły schronienie w naszej parafii. Szczególnie witamy tych, którzy są obecni dzisiaj na Mszach św. w naszym kościele. Wszyscy jesteśmy wstrząśnięci wojną w Ukrainie. Wielu z nas próbuje na różne sposoby pomóc. W naszej parafii powstał zespół koordynujący pomoc Ukrainie. Od kilku dni powoli się organizujemy, próbując zobaczyć potrzeby obecne, ale też te długofalowe.

* Bardzo dziękujemy za złożone w tym tygodniu **dary dla uchodźców** ukraińskich, przekażemy je potrzebującym za pośrednictwem Caritas Polska. W tej chwili jednak chcemy zamknąć tę zbiórkę, ale ogromnie liczymy na Waszą hojność w kolejnych dniach. Będziemy teraz zbierać informacje o obecnych potrzebach rodzin ukraińskich, które znalazły schronienie na terenie naszej parafii. Sukcesywnie będziemy zwracać się do was o pomoc w ich zaspokajaniu. Chcemy, aby ta pomoc była jak najbardziej przydatna i skierowana do konkretnych osób. Musimy liczyć się z tym, że nasze wsparcie będzie długotrwałe.
* Już teraz uruchamiamy specjalne **konto Caritas Wesoła**, służące wyłącznie pomocy rodzinom ukraińskim. Bardzo prosimy o wpłaty, każda kwota się liczy. Środki te są potrzebne na zakup leków, specjalistyczne leczenie, załatwianie różnego rodzaju spraw urzędowych i zakup potrzebnych rzeczy, których nie zgromadzimy w darach. Numer konta: 90 8019 1010 3002 0007 0714 0004. Dziękujemy za każde wsparcie i wasze otwarte serca. Nieśmy razem pomoc naszym Braciom i Siostrom z Ukrainy.
* Przez formularz można zgłaszać potrzeby rodzin z Ukrainy, które przyjmujmy u siebie lub można też ofiarować wszelaką pomoc. Na stronach znajdują się również najpotrzebniejsze linki oraz telefon i adres mail pod którymi można się kontaktować z zespołem koordynacyjnym.\
  [formularz dla wolontariuszy](https://bit.ly/pomagam-Ukraina)\
  [formularz dla potrzebujących](https://bit.ly/potrzebuje-Ukraina)
* Chcielibyśmy stworzyć **bazę rodzin, które przyjęły u siebie uchodźców**, aby móc być\
  z nimi w kontakcie. Takie rodziny lub sami zainteresowani mogą się do nas zgłaszać przez formularz, na podany adres mail lub telefon.
* Ważne, byśmy do tego dramatu podeszli jako ludzie wierzący: poprzez ufną modlitwę\
  i podjęcie konkretnych działań, unikając paniki, wystrzegając się dezinformacji, starając się o budowanie pokoju w sobie i wokół siebie!\
  **Włączajmy się razem w modlitwę.** Papież Franciszek apeluje do wszystkich: „Jezus nauczył nas, że na diaboliczny bezsens przemocy odpowiada się orężem Boga: modlitwą i postem. Niech Królowa Pokoju zachowa świat od szaleństwa wojny”\
  Wychodząc naprzeciw **zwyczajom gości ze Wschodu**, po prawej stronie ołtarza postawiliśmy ikonę i misę do wstawiania świeczek jak znaku modlitwy.\
  W intencji Ukrainy modlić się będziemy też odprawiając **Drogę Krzyżową**, przechodząc ulicami miasta w najbliższy piątek o 18.40.
* **kontakt**\
  Postaramy się odpowiedzieć w miarę możliwości na wszelkie pytania \
  **formularze**: linki powyżej\
  **mail**: wesola.pomagam@gmail.com\
  **tel**.: 516 549 797

<h4 style="text-align:center;">I Niedziela Wielkiego Postu – 6 marca 2022</h4>

1. Dziś w niedzielę:

   * zapraszamy na niedzielną **Adorację** Najświętszego Sakramentu w kościele od 15.00 do 17.45,
   * dziś druga próba **chóru**, który będzie śpiewał podczas Triduum Paschalnego. Serdecznie zapraszamy osoby potrafiące śpiewać; dziś ostatnia okazja, by dołączyć do chóru, jeśli kogoś nie było w poprzednim tygodniu,
   * zapraszamy na spotkanie męskie po Mszy św. wieczornej.
2. Rozpoczęliśmy **Okres Wielkiego Postu**. 

   * Podczas tego okresu w piątki proponujemy Nabożeństwo Drogi Krzyżowej o 16.30 (z myślą o dzieciach) i o 18.40 (dla dorosłych i starszej młodzieży), oraz Gorzkie Żale – w niedziele o 17.15. Kancelaria parafialna będzie z powrotem otwarta w również w piątki popołudniu.
   * Obie diecezje warszawskie zachęcają do praktykowania w Wielkim Poście nawiedzania tzw. **kościołów stacyjnych**. Szczegółowy grafik świątyń warszawskich, które uczestniczą w tym programie, oraz plan takiego dnia stacyjnego wywieszony jest w gablotce.
   * Zapraszamy też w każdy wtorek Wielkiego Postu **od 21.15 do 23.00 na Adorację w intencji pokoju** do kaplicy domu rekolekcyjnego. Można zapisywać się na tablicy na półgodzinne dyżury.
3. W przyszłą niedzielę rozpoczniemy nasze parafialne **rekolekcje wielkopostne**. Prowadzić je będzie franciszkanin o. Wit Chlondowski, wraz z jednym małżeństwem z jego wspólnoty Zacheusz w Cieszynie, z pomocą przyjaciół z warszawskiej wspólnoty Abba. Szczegółowy program dostępny jest na ulotkach i w internecie. W niedzielę będzie klasyczny rozkład Mszy. Każdego wieczoru o 20.00 zapraszamy na dodatkowy wieczór tematyczny. Od poniedziałku do środy Msze św. z nauczaniami rekolekcyjnymi będą o 7.00, 10.30 i 19.00. Dzieci i młodzież spotkania w grupach wiekowych będą miały o 9.00, 12.00 i 13.30. Spowiadamy od 10.00 i od 18.00 (od 18 do 19.00 będzie tez Adoracja Najświętszego Sakramentu).
4. W przyszłą sobotę, jak zwykle, o 10.00 zapraszamy na spotkanie **ministrantów**. Przewidziane są wspólne gry.
5. Serdecznie zapraszamy na kolejne spotkanie Wiara i Praca - w najbliższy piątek **11 marca 2022 o godz. 20.** Spotkanie odbędzie się w sali ks. Prałata Stefana Wysokiego w domu rekolekcyjnym. Tym razem w świetle słów świętego Pawła z Listu do Filemona rozważymy temat : „**Przełożony-podwładny. Jak wiara zmienia relacje w pracy ?**”. W historii Filemona i Onezyna spróbujemy odnaleźć siebie i nasze osobiste doświadczenie.
6. **Dzieci**: w dniach 2-3 kwietnia będzie organizowany weekend ewangelizacji dzieci „**Tymoteusz**”. Z tyłu kościoła dostępne są ulotki, które można wykorzystać do zapisania dzieci w wieku 7-9 lat (uczniów klas I-III). Potrzebujemy jeszcze pomocy szczególnie 16-18 latków i dorosłych w prowadzeniu grupek dzieci, jak i w posłudze materialnej. Prosimy o kontakt z s. Kasią lub z którymś z ojców. Zapraszamy! Jest to wspaniały czas ewangelizacji, mówienia dzieciom o Jezusie przez słowa, świadectwa, gry, zabawy, piosenki. Zaplanowaliśmy pół dnia przygotowania dla tych, którzy będą w posłudze : 12 marca od godz. 9.30 do 14.00.
7. W tym tygodniu **pożegnaliśmy**: śp. Piotra Gryza, Halinę Wityńską oraz Annę Gajewską *Dobry Jezu…*

<!--EndFragment-->