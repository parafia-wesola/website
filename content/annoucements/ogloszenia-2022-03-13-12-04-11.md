---
type: annoucement
title: ogłoszenia parafialne i duszpasterskie
date: 2022-03-13T11:55:09.376Z
---
<!--StartFragment-->

<h4 style="text-align:center;">UKRAINA</h4>

Witamy dzisiaj wszystkie rodziny z Ukrainy, które znalazły schronienie w naszej parafii. Szczególnie witamy tych, którzy są obecni dzisiaj na Mszach św. w naszym kościele. Wszyscy jesteśmy wstrząśnięci wojną w Ukrainie. Wielu z nas próbuje na różne sposoby pomóc. W naszej parafii powstał zespół koordynujący pomoc Ukrainie. Od kilku dni powoli się organizujemy, próbując zobaczyć potrzeby obecne, ale też te długofalowe.

* Bardzo dziękujemy za złożone w tym tygodniu **dary dla uchodźców** ukraińskich, przekazaliśmy je potrzebującym za pośrednictwem Caritas Polska. W tej chwili jednak chcemy zamknąć tę zbiórkę, ale ogromnie liczymy na Waszą hojność w kolejnych dniach. Będziemy teraz zbierać informacje o obecnych potrzebach rodzin ukraińskich, które znalazły schronienie na terenie naszej parafii. Sukcesywnie będziemy zwracać się do was o pomoc w ich zaspokajaniu. Chcemy, aby ta pomoc była jak najbardziej przydatna i skierowana do konkretnych osób. Musimy liczyć się z tym, że nasze wsparcie będzie długotrwałe.
* Uruchomiliśmy specjalne **konto Caritas Wesoła**, służące wyłącznie pomocy rodzinom ukraińskim. Bardzo prosimy o wpłaty, każda kwota się liczy. Środki te są potrzebne na zakup leków, specjalistyczne leczenie, załatwianie różnego rodzaju spraw urzędowych i zakup potrzebnych rzeczy, których nie zgromadzimy w darach. Numer konta: 90 8019 1010 3002 0007 0714 0004. Dziękujemy za każde wsparcie i wasze otwarte serca. Nieśmy razem pomoc naszym Braciom i Siostrom z Ukrainy.
* W internecie na stronie www, facebooku i na aplikacji parafii jest zamieszczony **link do formularza**, przez który można zgłaszać potrzeby rodzin z Ukrainy, które przyjmujmy\
  u siebie lub można też ofiarować wszelaką pomoc. Na stronach znajdują się również najpotrzebniejsze linki oraz telefon i adres mail pod którymi można się kontaktować\
  z zespołem koordynacyjnym.\
  [link dla wolontariuszy](https://bit.ly/pomagam-Ukraina)\
  [link dla potrzebujących](https://bit.ly/potrzebuje-Ukraina)
* Chcielibyśmy stworzyć **bazę rodzin, które przyjęły u siebie uchodźców**, aby móc być\
  z nimi w kontakcie. Takie rodziny lub sami zainteresowani mogą się do nas zgłaszać przez formularz, na podany adres mail lub telefon.
* Ważne, byśmy do tego dramatu podeszli jako ludzie wierzący: poprzez ufną modlitwę i podjęcie konkretnych działań, unikając paniki, wystrzegając się dezinformacji, starając się o budowanie pokoju w sobie i wokół siebie!\
  Włączajmy się razem w **modlitwę**. Papież Franciszek apeluje do wszystkich: „Jezus nauczył nas, że na diaboliczny bezsens przemocy odpowiada się orężem Boga: modlitwą i postem. Niech Królowa Pokoju zachowa świat od szaleństwa wojny”
* Wychodząc naprzeciw zwyczajom gości ze Wschodu, po prawej stronie ołtarza postawiliśmy ikonę i misę do wstawiania świeczek jak znaku modlitwy.
* Podstawowe informacje można znaleźć na małych ulotkach z tyłu kościoła.

  <h4 style="text-align:center;">II Niedziela Wielkiego Postu – 13 marca 2022</h4>

1. Zaczynamy dziś nasze **wielkopostne rekolekcje parafialne**. Witamy pośród nas franciszkanina o. Wita Chlondowskiego. Dołączy do niego małżeństwo ze wspólnoty *Zacheusz* w Cieszynie i kilkoro przyjaciół z warszawskiej wspólnoty *Abba*. Szczegółowy program dostępny jest na ulotkach i w internecie. Dziś o. Wit głosi słowo Boże na wszystkich Mszach św. Od poniedziałku do środy Msze św. z nauczaniami rekolekcyjnymi będą o 7.00 i o 10.30 w kościele oraz o 19.00 w kaplicy. Dzieci i młodzież spotkania w grupach wiekowych będą miały w kaplicy o 9.00, 12.00 i 13.30. Każdego wieczoru po Mszy wieczornej zapraszamy na dodatkowy wieczór tematyczny (dziś o 19.00 będzie to wieczór wdzięczności, a w kolejnych dniach o 20.00 : w poniedziałek – wieczór uwielbienia, we wtorek – wieczór uważności (z zaproszeniem do skorzystania ze spowiedzi), w środę – modlitwa o uzdrowienie. Spowiadamy dziś przed wszystkimi Mszami a od poniedziałku do środy od 10.00 i od 18.00 (od 18.00 do 19.00 będzie też Adoracja Najświętszego Sakramentu). Wieczorami będzie kilku księży dyspozycyjnych.
2. Dziś zapraszamy też na niedzielną **Adorację** Najświętszego Sakramentu w kościele od 15.00\
   do 17.45. Zachęcamy też do zapisywania się na dyżury modlitewne na soboty i niedziele, bo pomaga, jeśli to nie są ciągle te same osoby, które niosą zabezpieczenie obecności w kościele podczas Adoracji.
3. Kontynuujemy modlitwę o pokój w **Ukrainie**. Cieszymy się z obecności rodzin ukraińskich na Mszach św. Witamy Was bardzo serdecznie w naszej parafii. Chcielibyśmy stworzyć **bazę rodzin, które przyjęły u siebie uchodźców**, aby móc być z nimi w kontakcie. Takie rodziny lub sami zainteresowani mogą się do nas zgłaszać przez formularz, na podany adres mail lub telefon. W osobnych formularzach można zgłaszać potrzeby lub ofiarować pomoc i wolontariat. Chcemy otworzyć **przestrzeń spotkania** dla rodzin ukraińskich (z zajęciami dla dzieci i kawą/herbatą dla ich rodziców) we wtorek i czwartek w stołówce SP 171 w godz. 16-19 (dziękujemy dyrekcji za udostępnienie miejsca) oraz w środy i piątki (zaczynając od tego piątku) w domu rekolekcyjnym w godz. 10-13. Adresy formularzy internetowych i numer konta bankowego „Ukraina” dostępne są na żółtych kartkach z tyłu kościoła.
4. Przypominamy, że w Okresie Wielkiego Postu proponujemy w piątki Nabożeństwo **Drogi Krzyżowej** o 16.30 (z myślą o dzieciach) i o 18.40 (dla dorosłych i starszej młodzieży), oraz **Gorzkie Żale** – w niedziele o 17.15.
5. za tydzień, w niedzielę, 20 marca pani Anna Szcześniak, malarka będzie prosiła o wsparcie.
6. Przez ostanie miesiące trwał diecezjalny etap ogłoszonego przez papieża Franciszka Synodu o synodalności. Przypominamy, że ostateczny termin składania **ankiet** mija 15 marca 2022 r. Ankiety można składać do skrzyni przy ambonce jeszcze do wtorku rano lub wysłać na adres sekretariatu synodu lub pocztą elektroniczną: synod@diecezja.waw.pl
7. W przyszłą sobotę, jak zwykle, o 10.00 będzie spotkanie **ministrantów**. Przewidziane są wspólne gry.
8. Jak zwykle w trzeci czwartek miesiąca zapraszamy na Oficjum o **jedność chrześcijan** – w kościele i na YouTube o 19.00. Po modlitwie zostanie przedstawiony raport Kongresu Katolików i Katoliczek nt. ekumenizmu. 
9. Zapraszamy na cykl spotkań dla **mężczyzn** poświęconych osobie świętego Józefa i tematowi zawierzenia się Bogu przez jego osobę. Pierwsze takie spotkanie w niedzielę 3 kwietnia.
10. Do 26 marca kontynuujemy zapisy **dzieci** na weekend ewangelizacji „**Tymoteusz**”. Z tyłu kościoła dostępne są ulotki, które można wykorzystać do zapisania dzieci w wieku 7-9 lat (uczniów klas I-III).
11. W tym tygodniu **pożegnaliśmy**: śp. Jerzego Dąbrowskiego. *Dobry Jezu…*

<!--EndFragment-->