---
type: annoucement
title: ogłoszenia parafialne i duszpasterskie
date: 2023-02-12T13:20:04.920Z
---
<!--StartFragment--><h4 style="text-align:center;">VI Niedziela Zwykła – 12 lutego 2023</h4>

W dzisiejszą **niedzielę**:

* zgodnie z inicjatywą arcybiskupa Stanisława Gądeckiego, metropolity poznańskiego, według zalecenia ks. biskupa Romualda, ordynariusza naszej diecezji, po wszystkich Mszach mamy zbiórkę do **puszek** na rzecz ofiar **trzęsienia** ziemi, które nawiedziło rejony Turcji i Syrii,
* w sobotę i niedzielę zapraszamy na **Adorację** Najświętszego Sakramentu od godz. 15.00 do 17.50.

1. Do czego Bóg powołuje mnie w moim zawodzie? Jaki jest ostateczny cel i sens mojej pracy zawodowej? Jaka jest moja misja zawodowa, do której Bóg mnie powołuje? Jeśli zadajesz sobie takie pytania i szukasz na nie odpowiedzi, to możesz czuć się zaproszony na 4-dniowe **rekolekcje „Odkryć swoje powołanie zawodowe”**, oparte na ćwiczeniach duchowych św. Ignacego w dniach 22 do 26 lutego 2023 r. w Warszawie Wesołej. Zapisy na [chemin-neuf.pl](http://www.chemin-neuf.pl) .
2.  Walentynkowa **„Randka we dwoje”** 14 lutego o 19.30 w Domu rekolekcyjnym – propozycja pięknego wieczoru w parze dla małżeństw i par niesakramentalnych. Konieczny jest zapis: [kana@chemin-neuf.pl](mailto:kana@chemin-neuf.pl) , tel. 694 422 000. Zgłoszenie można też zostawić w zakrystii.
3. W czwartek 16 lutego (3. czwartek miesiąca) zapraszamy na modlitwę o **jedność Chrześcijan** – Nieszpory w kościele o 19.00 a po nich czas formacji.. O. Adam proponuje drugą część wprowadzenia w ekumenizm, tym razem o tym, jak budować jedność w sytuacji ewidentnych różnic w poglądach.
4.  Wspólnota Zwiastowanie zaprasza na wieczorną Eucharystię sprawowaną w intencji **małżeństw w kryzysie** 17 lutego o godz 18.00. Po Mszy świętej zachęcamy do modlitwy uwielbienia przed Najświętszym Sakramentem w godz. od 19.00 do 19.30.
5.  **Nastolatków** w wieku 14-18 lat zapraszamy w dniach 18-19 lutego na weekend „Być sobą? Czy być tak jak inni?” W Domu rekolekcyjnym w Wesołej, z młodymi z różnych stron Polski, czas na spotkanie, rozmowy, formację, modlitwę i zabawę. Zapis przez stronę [chemin-neuf.pl](http://chemin-neuf.pl), zakładka 14-18.
6. **Młodzież starszą** (od 17 lat wzwyż) zapraszamy na pierwsze w tym sezonie spotkanie Młodzi OPEN, w niedzielę 19 lutego po Mszy wieczornej w sali Tymoteusz. Naszym gościem będzie Kasia Szlonzak, współprowadząca „Studia Raban” w TVP, członek Wspólnoty „Głos Pana”.
7. Rozpoczynamy próby **chóru**, który zaśpiewa podczas Triduum Paschalnego. Serdecznie zapraszamy osoby potrafiące śpiewać - te które już w tym przedsięwzięciu uczestniczyły i te, które chciałyby spróbować. Próby będą odbywały się co niedziela po Mszy św. wieczornej w sali Domu rekolekcyjnego. Pierwsza próba w niedzielę 19 lutego. Będzie można dołączyć przez pierwsze dwa spotkania.
8.  W niedzielę 19 lutego gościć będziemy **ks. Igora Kozankiewicza**, dyrektora Caritas archidiecezji samborsko-drohobyckiej na Ukrainie. Odpowiedzialny jest za budowę szpitala w Drohobyczu oraz za przyjmowanie uchodźców ze wschodu Ukrainy. Organizujemy zbiórkę  pieniędzy (do puszek w niedzielę oraz przez przelew na konto z dopiskiem „Drohobycz”)  oraz następujących rzeczy: materiały budowlane, kuchenne (w tym AGD, meble, pralki, lodówki, drzwi, pustaki), ubrania, a szczególnie buty każdego rodzaju, odzież robocza, garderoba zimowa i wiosenna (podkoszulki, koszule, ale niekoniecznie sukienki). Mniejsze rzeczy można składać w otwartym garażu przy plebanii przez cały tydzień, do niedzieli włącznie. **Większe rzeczy** najlepiej będzie dowieźć **w sobotę na parking**. Prosimy o zgłaszanie mailowo na [kancelaria@parafiawesola.pl](mailto:kancelaria@parafiawesola.pl) gotowości przekazania rzeczy o dużych gabarytach. W zależności od potrzeb przyjedzie duży TIR lub mniejszy samochód. Póki co takich zgłoszeń nie było dużo. W przypadku, gdyby ktoś rzeczywiście nie mógł samodzielnie dowieźć darów, to prosimy o informacje. Nie będzie objazdu samochodem po wszystkich miejscach, ale ktoś z wolontariuszy może podjechać pod kilka konkretnych adresów.
9. **Wizyta duszpasterska w** tym tygodniu:

* Poniedziałek, 13 lutego: ul. Żeromskiego, Norwida
* Wtorek, 14 lutego: ul. Kościuszki, 1 Maja, Skłodowskiej Curie, Literatów, Matejki, Prusa
* Środa, 15 lutego: ul. Broniewskiego, Staszica, Wrońskiego, Sienkiewicza, Kraszewskiego
* Czwartek, 16 lutego: ul. Godebskiego, Reymonta
* Piątek, 17 lutego: ul. Letnia, Grabiny

Początek wizyty od poniedziałku do piątku o godz. **16.00**.

To jest ostatni tydzień zaplanowanej wizyty kolędowej. Mogło się zdarzyć, że ksiądz gdzieś nie dotarł, albo nikogo nie zastał. Przepraszamy za sytuacje, kiedy to ksiądz przeoczył, nie usłyszał, zapomniał o kimś… Bardzo chętnie wrócimy jeszcze pod wskazane adresy. Prosimy o kontakt na adres mailowy : [kancelaria@parafiawesola.pl](mailto:kancelaria@parafiawesola.pl) (najlepsza opcja) lub o wiadomość SMS na nr 604 433 434. Ustalimy dogodny termin wizyty na następny tydzień lub później. 

10. W tym tygodniu **pożegnaliśmy** śp. Zofię Kacprzak i śp. Magdalenę Ziarko. *Dobry Jezu…*

 

<!--EndFragment-->