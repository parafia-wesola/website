---
type: annoucement
title: ogłoszenia parafialne i duszpasterskie
date: 2024-03-18T21:51:07.770Z
---
<h4 style="text-align:center;">V Niedziela Wielkiego Postu – 17 marca 2024</h4>

1. Dziś wieczorem o godz. 19.15 w naszym kościele wystąpi chór „**Il Canto - Magnificat**”,\
   pod dyrekcją Marty Zamojskiej-Makowskiej, przy akompaniamencie Gabrielli Machowskiej. Grupa młodzieży i dzieci wykona opowieść o męce Pańskiej „**Stabat Mater**”. Kompozytor Giovanni Battista Pergolesii zdołał przełożyć poetycki tekst na fantastyczny układ harmoniczny dźwięków zapadający w dusze słuchacza. Zapraszamy na tę muzyczną refleksję na temat Męki Pańskiej i sensu naszej wiary.
2. Od wczorajszej soboty 16 marca do niedzieli 24 marca trwa **Nowenna** w intencji Ojczyzny, zgody narodowej i poszanowania życia ludzkiego, za wstawiennictwem św. Andrzeja Boboli i bł. Jerzego Popiełuszki. Modlić się będziemy na koniec każdej Mszy św.
3. Podczas Wielkiego Postu w każdą niedzielę odprawiamy **Gorzkie Żale** o godz. 17.15.
4. Pod kościołem dostępne są ostatnie **świece - paschaliki**, w cenie 10 i 15 zł. Dostępny jest terminal do płacenia kartą.
5. W następny piątek 23 marca zapraszamy na **Drogę Krzyżową** ulicami miasta**.**  
6. W najbliższą sobotę o godzinie 9 zapraszamy **lektorów** na kolejne spotkanie Logos. **Ministrantów** zaś zapraszamy na zbiórkę na godzinę 10:30. Zbiórka wyjątkowo będzie dłuższa, do 12. To zaproszenie szczególnie kierujemy do tych ministrantów, którzy chcą służyć podczas Triduum Paschalnego.
7. Można zapisywać się na listę rezerwową na **rodzinne** **warsztaty tworzenia palm wielkanocnych**. Spotkanie odbędzie się w sobotę 23.03 w godzinach 16.00-18.00 w dużej sali Domu Rekolekcyjnego. Zapisy prosimy kierować na maila: animacjedzieciwesola@gmail.com.
8. W Niedzielę Palmową po Mszy św. wieczornej zapraszamy na **koncert polskich pieśni pasyjnych** z okresu średniowiecza i wieku XVI w wykonaniu zespołu Kolędniczki. Trzem głosom towarzyszyć będą fidel i rebek - przodkowie skrzypiec, o pięknej formie i ciekawym brzmieniu - a także altówka, wiolonczela, flet i bęben. Usłyszymy też recytację Lamentu Świętokrzyskiego, piętnastowiecznej, przejmującej wierszowanej skargi Matki Bożej pod Krzyżem.
9. Już teraz chcemy ogłaszać **wieczór spowiedzi**, który będzie miął miejsce w Wielki Wtorek od 18.30 do 22.00. Zapraszamy, żeby skorzystać z tej komfortowej możliwości przystąpienia do Sakramentu Pojednania. Będzie kilku księży i dużo czasu. W Wielką Sobotę będzie tylko jeden ksiądz dyspozycyjny do spowiedzi. Nie zostawiajmy więc tego kroku na ostatnia chwilę.  
10. W tym tygodniu **pożegnaliśmy** śp. Krystynę Zasłonkę i śp. Halinę Kyzdrój. *Dobry Jezu*…

<!--EndFragment-->