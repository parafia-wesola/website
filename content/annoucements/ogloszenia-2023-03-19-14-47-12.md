---
type: annoucement
title: ogłoszenia parafialne i duszpasterskie
date: 2023-03-19T14:40:19.969Z
---
<h4 style="text-align:center;">IV Niedziela Wielkiego Postu – 19 marca 2023</h4>

1. Dziś 

   * o 13.00 zapraszamy na **zwiedzanie kościoła i kaplicy** z przewodnikiem. Dziś do sztuki prof. Nowosielskiego wprowadzi pan **Paweł Sadlej**, konserwator sztuki, który poznał profesora osobiście i jako młody człowiek pomagał mu w pracach w naszej parafii.
   * Młodzież od 17 r. życia zapraszamy spotkanie **Młodzi Open** – dziś po Mszy wieczornej w sali Tymoteusz. Wirtualnie spotkamy na nowo posługujących w naszych rekolekcjach parafialnych. 
2.  **Uroczystość św. Józefa**, oblubieńca Najśw. Maryi Panny, obchodzimy w dniu jutrzejszym, tj. 20 marca.
3. Podczas Wielkiego Postu w każdą niedzielę odprawiamy **Gorzkie Żale** o godz. 17.15. W piątki zapraszamy na nabożeństwo **Drogi Krzyżowej** o 16.45 z myślą o dzieciach, a po Mszy św. wieczornej, ok. 18.40 – dla dorosłych i młodzieży. W najbliższy piątek nastolatki poprowadzą Drogę Krzyżową na terenie parafialnym (na górce obok Domu rekolekcyjnego, początek przy garażach), a w kościele zaproponujemy indywidualnie przeżywaną modlitwę w oparciu o przygotowane rozważania.
4. **CARITAS:** Zespół Caritas naszej parafii dziękuje tym, którzy włączyli się przez ostatnie dwa dni w zbiórkę żywności w sklepach KM w Zielonej i w Biedronce w Wesołej. Zwracamy się z wielką prośbą o pomoc w dalszej zbiórce, składając dary do **kosza miłosierdzia**, który stoi w kościele jeszcze do przyszłej niedzieli. Prosimy o produkty spożywcze z długim terminem ważności oraz chemię gospodarczą. Z zebranych darów będą robione **paczki** dla potrzebujących z naszej parafii. Można je wesprzeć też poprzez przelew na konto parafii z dopiskiem „Caritas”. Zachęcamy też do nabywania wielkanocnych **świec** Caritasu.  
5.  Od wczoraj rozpoczęliśmy przygotowania do Triduum Paschalnego dla **ministrantów**. Zapraszamy wszystkich ministrantów do uczestniczenia w zbiórkach w każdą sobotę o godzinie 10.30. Nasze zaproszenie kierujemy szczególnie do tych, którzy chcą służyć przy ołtarzu w Wielki Czwartek, Piątek oraz Sobotę.
6. W sobotę 25 marca obchodzimy **uroczystość Zwiastowania Pańskiego**. Wspólnota *Zwiastowanie* zaprasza na Eucharystię o godz. 10.30. Po Mszy świętej będzie możliwość podjęcia **Duchowej Adopcji** Dziecka Poczętego. Po modlitwie w kościele zapraszamy do sali Zwiastowanie, aby wpisać się do księgi pamiątkowej oraz na kawę, herbatę i ciasto
7.  Również w tę sobotę 25 marca zapraszamy **młodzież w wieku 10-13** lat na godz. 15.00. Będzie to czas w Bożej obecności na wspólną zabawę, śpiew, rozwój  talentów i zainteresowań na warsztatach. Więcej szczegółów i zapisy [pod linkiem tutaj](https://docs.google.com/forms/d/e/1FAIpQLSe2NIyZGYvUEhg4-kCI75_qzmpb3vP8CPzvdy5Z_rcZPAaDCA/viewform)
8.  Wieczorem 25 marca, w ramach „Roku Jerzego Nowosielskiego” po raz drugi gościć będziemy pana **Michała Klingera** – teologa prawosławnego i dyplomatę. Tym razem w kościele opowie o spojrzeniu prof. Nowosielskiego na krzyż i drogę krzyżową. Zachęcamy do obejrzenia na parafialnym kanale YouTube poprzedniego spotkania – wprowadzenia do teologii ikony [pod linkiem tutaj](<1.  <https://www.youtube.com/watch?v=9dRmKgCpHx8&t=1597s>>)
9. Zamontowaliśmy w kościele **tacomat**. W prosty sposób przy użyciu karty kredytowej możemy złożyć ofiarę na kościół. Tym sposobem chcieliśmy wyjść naprzeciw tym, którzy nie noszą ze sobą gotówki oraz tym którzy chcą złożyć ofiarę poza czasem celebracji, np. przy okazji zwiedzania naszego kościoła. W kancelarii mamy też terminal płatniczy.
10.  W sobotę przed Niedzielą Palmową, czyli 1 kwietnia, proponujemy wyjazd do Inowłodza koło Tomaszowa Mazowieckiego na wyjątkowe wydarzenie: **Drogę do Jerozolimy**. Jest to interaktywne plenerowe widowisko, które bardzo pięknie przedstawia nowotestamentową historię życia i misji Jezusa, a my jako widzowie będziemy częścią tego przedstawienia. Mamy zarezerwowane 60 biletów, wyjedziemy autokarem ok 9.30 z Wesołej, powrót ok. 16.30. Koszt ok. 50 zł. Jest to wydarzenie dla dorosłych i jak i dla starszych dzieci, które wprowadza nas w Wielki Tydzień. Można zapisywać się przez formularz dostępny [pod linkiem tutaj](https://forms.gle/8mLErd1BNGYKYbuPA). Gdyby ktoś nie potrafił zrobić tego przez internet, to możliwy jest zapis w kancelarii, podając swoje dane.
11.  Zachęcamy **ojców** do skorzystania z propozycji chrześcijańskiego ruchu *4 Muszkietera* w Sudetach, w okolicach Jeleniej Góry. „Weekend Charakteru Ojca i Syna” będzie w dn. 26-28 maja, a „Weekend Charakteru Ojca i Córki” – w dn. 16-18 czerwca. Szczegóły na ulotkach i plakacie w gablotce.
12. W tym tygodniu na dyżurze w parafii zostaje **ks. Krzysztof P**. O. Adam, o. Krzysztof i s. Kasia jadą na międzynarodowe spotkanie celibatariuszy ze Wspólnoty *Chemin Neuf*.
13.  **Pożegnaliśmy** w tym tygodniu śp. Zofię Pasiak. *Dobry Jezu…*

<!--EndFragment-->