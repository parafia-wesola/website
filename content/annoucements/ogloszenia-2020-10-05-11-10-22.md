---
type: annoucement
title: ogłoszenia parafialne i duszpasterskie
date: 2020-10-05T11:04:49.549Z
---
<!--StartFragment-->

<h4 style="text-align:center;">XXVII Niedziela zwykła, 4 października 2020</h3>

1. **Dziękujemy** dziś za pomoc w parafii ks. Jackowi Kołakowi.

   **Taca** z dzisiejszej niedzieli przeznaczona jest na Dom Świętej Siostry Faustyny.

   Dzisiaj po wieczornej Mszy św. w sali Zwiastowania zapraszamy na **spotkanie ojców**. Będzie modlitwa\
   za dzieci i wnuki, nauczanie i wspólne rozmowy
2. Przez cały październik **Nabożeństwo Różańcowe** w naszej parafii będzie o 17.15.
3. W **sobotnie i niedzielne popołudnia** kościół jest otwarty i można uczestniczyć w **Adoracji** Najświętszego Sakramentu w godzinach 15.00-17.50. Osoby chętne na półgodzinne dyżury prosimy o zapisywanie się na następną niedzielę na tablicy przed zakrystią lub w formularzu w internecie.18.00. Prosimy też o zgłaszanie do zakrystii lub kancelarii osób, do których koordynatorka tej propozycji – Ania Proczka – będzie mogła dzwonić, żeby prosić o pomoc.
4. Spotkania dla **ministrantów** mamy w soboty o godz. 10.00. Wcześniej, na godz. 9.00, Piotr Dawidowicz zaprasza na spotkania „Logos” – spotkania nad słowem Bożym z kolejnej niedzieli, pozwalające na lepsze zrozumienie tekstu i przygotowanie do jego proklamowania.
5. Wiele osób bardzo przejęło się zniknięciem **krzyża** na skrzyżowaniu ul. Armii Krajowej i 1 Praskiego Pułku. Krzyż został zdjęty, ponieważ był spróchniały i istniało niebezpieczeństwo, że upadnie. Zapewniamy, że pracujemy nad tym, aby stanął tam nowy krzyż. Jeżeli ktoś chciałby pomóc przy nowym projekcie, będziemy bardzo wdzięczni.
6. Dzisiaj obchodzimy Niedzielę Św. Franciszka. W związku z tym zapraszamy na ***ora et labora* ze św. Franciszkiem** w następną sobotę, 10 października od 9.30 do 14.00. Będzie to radosny, wspólnie spędzony czas przy pracach ogrodowych na terenie wokół kościoła, plebanii i domu rekolekcyjnego, czas wspólnej modlitwy i chwili odpoczynku przy kawie, herbacie i ciastku. Zapraszamy zarówno panie jak i panów! Zachęcamy, by zabrać własne narzędzia i stroje ogrodowe. Ogłaszamy konkurs na najfajniejszy strój ogrodowy tej jesieni! Przewidziana nagroda za pierwsze miejsce.
7. Od następnej niedzieli (11.10.) przywracamy **niedzielną liturgię słowa dla dzieci**. Co drugą niedzielę dzieci przechodzić będą do kaplicy, gdzie podzielone zostaną wzorem ubiegłych lat na grupy 0-6 i 7+. Prosimy rodziców, by zechcieli zaopatrzyć dzieci w maseczki na te 20 minut. My również zachowamy szczególne środki ostrożności.
8. W tym roku **kurs przedmałżeński** chcemy zorganizować nie jak zawsze po feriach zimowych, ale na jesieni. Kurs będzie odbywał się w poniedziałki od 19.30 i będzie trwał od 9 listopada do 21 grudnia. Chętne pary prosimy o zgłaszanie się na adres mailowy kancelarii parafialnej. Ulotki są dostępne z tyłu kościoła.
9. Zapraszamy na spotkania ***Wiara i Praca***. Praca zajmuje większość naszego życia, daje nam satysfakcje\
   i zadowolenie, ale często też budzi wiele frustracji i wątpliwości. Zapraszamy tych, którzy stawiają sobie pytania odnośnie pracy, chcą pełniej przeżywać swoje zaangażowania zawodowe, łączyć je z życiem wiary. Spotkania są otwarte, na każde mogą przyjść nowe osoby. Odbywają się raz w m-cu w każdy drugi piątek miesiąca. Najbliższe spotkanie w piątek 9 października o godz. 20 w sali ks. S. Wysockiego. Zapraszamy!

   W dniach 7-8 listopada odbędzie się spotkanie weekendowe: „Kochaj bliźniego swego...w pracy. Weekend\
   o relacjach zawodowych”.
10. Do zawarcia związku **małżeńskiego** przygotowują się: Hubert GRZYMAŁA, kawaler i Justyna KWAŚNA, panna, oboje z parafii tutejszej (zapowiedź druga).

W tym tygodniu **pożegnaliśmy** p. Rozalię GRZEJSZCZAK, Janinę CZUBAK, Mariannę TATAREK i Janusza PODNIESIŃSKIEGO. *Dobry Jezu…*

<!--EndFragment-->