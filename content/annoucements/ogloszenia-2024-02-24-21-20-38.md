---
type: annoucement
title: ogłoszenia parafialne i duszpasterskie
date: 2024-02-24T21:13:45.657Z
---
<!--StartFragment-->**\
II Niedziela Wielkiego Postu – 25 lutego 2024**

1. **Dziękujemy** wszystkim uczestnikom naszych parafialnych **rekolekcji** wielkopostnych za modlitwę, kroki pojednania, wiarę i zaufanie w przyjęciu propozycji. Zachęcamy, by wracać do nagrań głoszonego Słowa i wspólnej modlitwy wieczornej, dostępnych na parafialnym kanale YouTube. Módlmy się o pomnożenie owoców tych dni. Zachęcamy do wysyłania na adres mailowy kancelarii świadectw o przeżytych doświadczeniach. Dziękujemy wszystkim, którzy służyli nam w tych dniach: gościom ze Wspólnoty „Głos Pana” i o. Marcinowi Borządkowi. Bardzo dziękujemy tym, którzy zaangażowali się w przygotowanie i przeprowadzenie transmisji wieczorów, przygotowanie świateł, zapewnienie kolacji, ciast, sprzątanie i in. 
2. Na czas kolędy zmienione były dyżury kancelarii parafialnej, **wracamy** już do zwykłego programu: poniedziałki 16.30-17.30, środy 18.45-19.30 i piątki 7.45-8.15 i 16.30-17.30. Adorację Najświętszego Sakramentu na nowo będziemy mieli w tygodniu od końca Mszy wieczornej do 19.15 a w soboty i niedziele od 15.00 do Mszy wieczornej.
3. Podczas Wielkiego Postu w każdą niedzielę odprawiamy **Gorzkie Żale** o godz. 17.15.
4. Piątek 1 marca to **pierwszy piątek** miesiąca. Księża odwiedzą chorych. Spowiadamy przed i po Mszy rannej oraz od godz. 17.00. Nie będzie Drogi Krzyżowej o 16.30. Na nabożeństwo Drogi Krzyżowej zapraszamy po Mszy wieczornej.   
5. W sobotę 2 marca **nabożeństwo 1-sobotnie** jak zwykle o 17.00.
6. W najbliższy wtorek zapraszamy na film **Net For God** pt. "Żydowskie korzenie naszej wiary". Korzenie drzewu są potrzebne zawsze, nimi płyną życiodajne soki. Usłyszymy dobre nauczanie o. Etienna Veto, brata ze Wspólnoty Chemin Neuf, obecnie biskupa pomocniczego w Reims. 27 lutego, sala Tymoteusz, godz. 20.00.
7. W piątek 15 marca proponujemy udział w **Ekstremalnej Drogi Krzyżowej**, która po raz pierwszy wyruszy z naszej parafii  na trasę Matki Bożej Fatimskiej z Wesołej do Mińska Mazowieckiego przez Sulejówek i Mistów. Zaczniemy celebracją Mszy św. o godz. 21.00. Ekstremalna Droga Krzyżowa to rozważanie męki Pana Jezusa w samotności i skupieniu podczas czterdziestokilometrowego nocnego marszu. Chodzi o to, aby opuścić swoją strefę komfortu i powiedzieć Bogu: jestem tutaj nie dlatego, że masz coś dla mnie zrobić, jestem bo chcę się z Tobą spotkać, chcę, żebyś pomógł mi stawać się lepszym, pięknym człowiekiem. W tym roku uczestnikom EDK towarzyszyć będą rozważania oparte na wydarzeniach z życia św. Jana Pawła II, a przewodnim hasłem EDK są Jego słowa: „Musicie od siebie wymagać”. Na Mszę zapraszamy również osoby, które nie czują się na siłach, aby podjąć tak ekstremalne wyzwanie, ale chcą uczestniczyć w EDK duchowo. Osoby zainteresowane udziałem lub chętne do wsparcia organizacyjnego EDK prosimy o kontakt z p. Andrzejem Sochoniem – liderem rejonu EDK Warszawa Wesoła.
8. **Dzieci**: w dniach 20-21 kwietnia będzie organizowany weekend ewangelizacji dzieci **„Tymoteusz”**. Jest to weekend tylko dla dzieci pierwszo-komunijnych z naszej parafii i z parafii z Mistowa. To ważny i piękny czas zarówno dla dzieci jak i dla posługujących, wspaniały czas ewangelizacji, mówienia dzieciom o Jezusie przez słowa, świadectwa, gry, zabawy, piosenki. Już dziś otwieramy zapisy dla posługi, do której zapraszamy:

   * **nastolatków 11-14** lat, zostały jeszcze miejsca w grupie wokalnej i muzycznej. Zapisywać można się przez formularz dostępny na stronie www i na facebooku: <https://forms.gle/mw13DvgqCRhVBk9H7>
   * **dorosłych i nastolatków 16-18** lat do prowadzenia grupek dzieci, jak i do pomocy\
     w przygotowaniach materialnych wokół weekendu w piątek wieczór i w niedzielę. Tych, którzy chcieliby pomóc w weekendzie Tymoteusz, prosimy o kontakt w zakrystii, telefonicznie\
     lub mailowo z s. Kasią lub z którymś z ojców.

   Zaplanowaliśmy **czas przygotowania dla tych, którzy będą w posłudze**,w sobotę, 16 marca od godz. 10.00 do 14.40.
9.  **10-13**: Trwają też zapisy na kolejne spotkanie młodych w wieku 10-13 lat. Spotkanie to, na którym będziemy wspólnie bawić się, śpiewać, modlić i rozwijać swoje talenty i zainteresowania na warsztatach, odbędzie się w sobotę, 9 marca, w Domu Rekolekcyjnym w Parafii Opatrzności Bożej w Warszawie Wesołej o godz. 14.00. Więcej szczegółów i zapisy - na stronie naszej Parafii.
10. Propozycje **CARITAS**: Akcja polega na składaniu przez okres Wielkiego Postu ofiar pieniężnych do specjalnie przygotowanych na ten cel tekturowych **skarbonek**. Uczestniczące w tej akcji dzieci i młodzież rezygnując w okresie Wielkiego Postu z drobnych przyjemności odkładają zaoszczędzone pieniądze do skarbonek Caritas. Ofiary zebrane w ten sposób zostaną przeznaczone na pomoc dla osób starszych i samotnych z terenu naszej parafii. Poprzez tę akcję organizatorzy chcą uwrażliwić dzieci oraz całe rodziny na potrzeby starszych i chorych, którzy często czują się samotni zaniedbani i niepotrzebni. Caritas Wesoła – pomóż nam pomagać! \
    Bezdomni, chorzy, samotni, osoby starsze, dzieci to osoby, których głosu często nikt nie słyszy. Dołącz do grona tych, którzy razem z nami niosą im nadzieję. Przekazanie 1,5% na nasze konto bardzo wesprze codzienne działania parafialnego zespołu Caritas przy parafii Opatrzności Bożej\
    w Wesołej na rzecz naszych parafian, którzy są w bardzo trudnej sytuacji zdrowotnej finansowej\
    i mieszkaniowej. Pomnóżmy w tym roku dobro! **Przekaż 1,5% podatku**, zainspiruj do tego innych. Dziękujemy za Twoją pomoc.\
    Pod kościołem dostępne są **świece -paschaliki**, w cenie 10,15 i 20 zł. Dostępny jest terminal do płacenia kartą.

    W dn. 8-9 marca prowadzona będzie zbiórka żywności w sklepach. Pod specjalnym linkiem można zapisywać się na dyżury w sklepach.[ link tutaj](https://docs.google.com/file/d/1RSpQCfjW1IYQPEgxafVDc_ZMkK5856uv/edit?usp=docslist_api&filetype=msexcel)
11. Propozycja dla panów. Trwają już zapisy na **Ekstremalny Weekend Charakteru** – ekumeniczna propozycja 4.muszkietera, przygoda dla ciała, umysłu i ducha w dn. 4-7 kwietnia, tym razem nad Bałtykiem. Ulotki dostępne przy wyjściu.  
12. W tym tygodniu **pożegnaliśmy** śp. Zbigniewa Pietrzaka. *Dobry Jezu…*

<!--EndFragment-->