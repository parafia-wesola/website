---
type: annoucement
title: ogłoszenia parafialne i duszpasterskie
date: 2021-11-16T09:13:16.211Z
---
<h4 style="text-align:center;">XXXIII Niedziela zwykła – 14 listopada 2021</h4>

1. Dziś obchodzimy XIII Dzień Solidarności z Kościołem Prześladowanym pod hasłem „Solidarni z Libanem”. W ubiegłym roku, w potężnej eksplozji w Bejrucie dach nad głową straciło 100 tys. osób. Dziś prowadzona jest zbiórka do puszek, aby je wspomóc.
2. Zapraszamy panów niezależnie od wieku i stanu cywilnego na **spotkanie męskie** po Mszy św. wieczornej. W programie: rozmowa, modlitwa, krótkie nauczanie
3. We wtorek 16 listopada o godz. 20.00 zamiast wieczoru uwielbienia zapraszamy na wieczór Net for God. Tym razem obejrzymy 30-minutowy film pt. „Ścieżki braterstwa” nt. polityki jako miejsca budowania relacji, odkrywania braterstwa, służby dla dobra wspólnego.
4. W czwartek 18 listopada, o godz. 19:00 w kościele, jak zwykle w trzecie czwartki miesiąca, zapraszamy na Nieszpory o Jedność Chrześcijan. Modlić się będą z nami bracia zielonoświątkowi. Zapraszamy do udziału na żywo w kościele lub do włączenia się poprzez transmisję w internecie.
5. Również czwartek kolejne spotkania dla grup młodzieży przygotowującej się do bierzmowania.
6. W przyszłą niedzielę obchodzić będziemy uroczystość Jezusa Chrystusa, Króla Wszechświata. Taca tego dnia przeznaczona jest na seminarium duchowne.
7. W Kościele powszechnym rozpoczął się Synod o Synodalności. Papież Franciszek poprosił cały Kościół, aby podjął drogę wsłuchania się w głos wszystkich wierzących. Każdy z nas jest zaproszony do wzięcia udziału w tym historycznym wydarzeniu. W naszej parafii zostaje powołany Zespół Synodalny, który będzie miał na celu propagowanie i koordynowanie prac związanych z przebiegiem Synodu. Zapraszamy do wzięcia udziału w ankiecie synodalnej i rzetelne jej wypełnienie. Ankiety są dostępne przy wejściu do kościoła, ale będzie można je pobrać również z naszej parafialnej strony internetowej lub strony diecezji. Synodalną ankietę można wypełnić indywidualnie lub wspólnotowo.
8. Jeszcze przez ten ostatni tydzień można przynieść i złożyć w zakrystii przedmioty zbiórki na wsparcie misji organizowanej przez Księży Sercanów. Chodzi o stare telefony, monety z różnych krajów, również te wycofane z użycia, srebrny i złoty złom.
9. W związku z apelem przewodniczącego Konferencji Episkopatu Polski abp Stanisława Gądeckiego po wszystkich Mszach Świętych w niedzielę 21 listopada odbędzie się ogólnopolska zbiórka funduszy na rzecz migrantów z granicy polsko-białoruskiej. *„Wszystkich wiernych i ludzi dobrej woli proszę o gorącą modlitwę w intencji Polski, w intencji ofiar tego kryzysu oraz o jego pokojowe zażegnanie„ –* napisał w swoim komunikacie abp Stanisław Gądecki.
10. W tym tygodniu **pożegnaliśmy** śp. Halinę Jadczak. *Dobry Jezu…*

<!--EndFragment-->