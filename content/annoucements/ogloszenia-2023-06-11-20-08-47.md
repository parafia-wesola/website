---
type: annoucement
title: ogłoszenia parafialne i duszpasterskie
date: 2023-06-11T20:02:26.424Z
---
<h4 style="text-align:center;">X niedziela zwykła – Uroczystość Najświętszej Trójcy  – 11 czerwca 2023</h4>

 

1. Bardzo **dziękujemy** wszystkim, którzy w ubiegłą niedzielę współtworzyli tegoroczny **odpustowy festyn parafialny**. Dopisała służba liturgiczna, muzycy, wiele osób uczestniczyło w przygotowaniach w dniach poprzedzających odpust, szczególnie w sobotę rano (ok. 40 osób, w tym grupa harcerzy), wiele osób przyniosło sałatki i ciasta, potem służyło przy ich rozdawaniu, panowie pracowali przy grillach, młodzież przygotowująca się do bierzmowania była zaangażowana w wielu miejscach. Wiele propozycji otrzymały dzieci. Biblioteka i Urząd Kultury zapewnili atrakcje związane ze sztuką Jerzego Nowosielskiego. W efekcie przeżyliśmy nasze piękne wspólne święto. Dziękujemy wszystkim za dar modlitwy i ofiary pieniężne złożone przy tej okazji. Nie pokryły one wydatków, więc jeśli jeszcze ktoś chciałby wesprzeć organizację festynu, to dalej zachęcamy, by to zrobić.
2. Bardzo **dziękujemy** też wszystkim zaangażowanym w procesję **Bożego Ciała**. Mieliśmy piękną, zróżnicowaną oprawę muzyczną, 4 ołtarze, zabezpieczenie przez policję i straż, udział harcerzy, dziewczynek sypiących kwiatki i ich rodziców, dużą służbę liturgiczną, wiele osób przy feretronach i figurkach (to często były całe rodziny), 4 samochody – nawetki do odwiezienia osób i sprzętów do kościoła. Dziękujemy wszystkim za ten dar wspólnej modlitwy, świadectwa i służenia sobie nawzajem!
3. Zachęcamy do udziału w **nabożeństwach czerwcowych** codziennie po Mszy św. wieczornej. W niedziele nabożeństwo odprawiamy przed Mszą wieczorną, o godz. 17.45.
4. Oficjum o **jedność** Chrześcijan – jak zwykle w 3. czwartek miesiąca, czyli 15 czerwca o 19.00 w kościele. Po 30 minutach modlitwy posłuchamy nauczania dr. Marka Kity nt. ekumenizmu rozumianego nie  jako sprawa międzywyznaniowej dyplomacji, lecz kwestia życia duchowego. Podejmie m.in. następujące pytania: Jak być człowiekiem Chrystusa, czerpiącym ze skarbca własnej tradycji kościelnej i umiejącym nie tylko dzielić się nimi bez narzucania, lecz również korzystać z tego, czym mogą nas wzbogacić chrześcijanie innych wyznań? Jak mieć katolickie, czyli właśnie szerokie, horyzonty wiary?
5. Zapraszamy dzieci oraz ministrantów na **ognisko** w sobotę 17 czerwca o 16.00. Odbędzie się ono na terenie parafii. Prosimy, aby dzieci przyniosły dla siebie kiełbaski, lub inne przekąski, które zechciałyby upiec. Zapewniamy pieczywo oraz napoje. W trakcie ogniska zorganizujemy także grę terenową. W ten sposób uwieńczymy ewangelizację dzieci w roku szkolnym 2022/2023. Prosimy, by dzieci poniżej siódmego roku życia były pod opieką rodziców.
6. W piątek 16 czerwca obchodzimy **Uroczystość Serca Pana Jezusa**. Po wieczornej Mszy św., podczas nabożeństwa czerwcowego, odmówimy akt wynagrodzenia „O Jezu najsłodszy”, którego publiczne odmówienie pozwala na przyjęcie odpustu zupełnego. Tego dnia modlimy się o świętość kapłanów a z racji uroczystości nie obowiązuje post.
7. W następną niedzielę przedstawimy **sprawozdanie finansowe** za rok 2022.
8. Można jeszcze zapisać się na **pielgrzymko-wycieczkę** autokarową śladami prof. **Nowosielskiego** w dniach 26-29 czerwca. Odwiedzimy głównie Tychy i Kraków, przewidujemy też jeden dzień na spacerze w górach. To okazja na spędzenie dobrego czasu duchowego, braterskiego i zobaczenia pięknych dzieł sztuki. Przewidywany koszt to 800 zł od osoby. Prosimy o wpłacenie zaliczki w wysokości 200 zł. Więcej szczegółów znajduje się na pomarańczowych kartkach przy wyjściu z kościoła. [Zapisy pod linkiem tutaj](https://forms.gle/zuBkfe1ZPMdio6Lq6)
9. W tym tygodniu **pożegnaliśmy** śp. Maję Sienkiewicz i Izydora Wiśniewskiego. *Dobry Jezu…*

<!--EndFragment-->