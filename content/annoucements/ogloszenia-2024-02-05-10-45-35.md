---
type: annoucement
title: ogłoszenia parafialne i duszpasterskie
date: 2024-02-05T10:34:44.045Z
---
<!--StartFragment-->

<!--StartFragment--><h4 style="text-align:center;">V Niedziela Zwykła – 4 lutego 2024</h4>

1. Dziś

   * **Adoracja** Najświętszego Sakramentu będzie w kościele od 15.00.
   * Po Mszy wieczornej zapraszamy **młodzież** na spotkanie „Młodzi OPEN” w sali Tymoteusz, obejrzymy drugi odcinek drugiego sezonu „The Chosen”.
2. W czwartek 8 lutego o godz. 19.00 zapraszamy do kawiarenki parafialnej na kolejne **spotkanie dla kobiet**. Tym razem podczas warsztatów z psychologiem Lucyną Słup sprawdzimy, jak to jest być córką Króla. Szczegóły na ulotkach.
3. W piątek 9 lutego o godz. 20 zapraszamy na spotkanie ***Wiara i P**raca* z cyklu „Jak zarządzać swoim życiem” pod tytułem: „**Życie w wolności** - abyśmy już nie byli dziećmi, którymi miotają fale” (*Ef* 4,14) W pracy często możemy mieć poczucie, że nie mamy wyboru,  spotykamy się z ograniczeniami, jesteśmy zależni od okoliczności i innych osób, musimy się podporządkowywać temu, co chce szef, klient, czego oczekują współpracownicy. Na ile moje życie i moja praca zależy ode mnie ?  Jak stawać się bardziej wolnym, aby podejmować dobre wybory? Spotkanie w sali Prałata Wysockiego w Domu rekolekcyjnym. Każde spotkanie ma charakter otwarty. Zapraszamy każdego, kto ma ochotę dołączyć. Przyprowadźmy swoich znajomych, przyjaciół, współpracowników …
4. **Nastolatków** w wieku 14-18 lat zapraszamy na weekend pt. „**Bliscy i ja**” w dniach 10-11 lutego. Jak zwykle będą ciekawi goście, czas na nauczanie i modlitwę, ale też zabawę i dobre bycie razem. Zapisy na stronie internetowej chemin-neuf.pl w zakładce 14-18.
5. W przyszłą niedzielę obchodzimy Światowy Dzień **Chorego**. Na Mszach o 9.00 i o 10.30 udzielimy sakramentu namaszczenia chorych. Po Mszach zbierać będziemy ofiary do puszek na chorych objętych opieką Caritas naszej Diecezji.
6. Również w następną niedzielę gościć będziemy w parafii ks. prof. **Sławomira Pawłowskiego**, pallotyna, wykładowcę KUL, sekretarza Rady ds. Ekumenizmu Konferencji Episkopatu Polski. Będzie można nabyć jego nową książkę pt. „Jedność Chrześcijan. Jak współcześnie rozumieć i praktykować ekumenizm”. 
7. Zapraszamy na **walentynkową „Randkę we dwoje”** w niedzielę 11.02.2024 do Domu rekolekcyjnego w godz. 18-20. Jest to propozycja pięknego wieczoru dla małżeństw i par niesakramentalnych (nie dla narzeczonych). Udział jest możliwy po wcześniejszym zapisie telefonicznym (lub sms-owym)  - Ewa Dolna 512 579 929. Koszt udziału od pary to 80 zł.
8. **Rekolekcje *Wiara i Praca***: Jaki jest ostateczny cel i sens mojej pracy? Do czego Bóg powołuje mnie w pracy? Zapraszamy na 4-dniowe rekolekcje: „Odpowiedzieć na powołanie do pracy”, oparte na ćwiczeniach duchowych św. Ignacego. To czas modlitwy i rozeznania związany z naszą aktywnością zawodową, pracą w domu, prowadzeniem firmy, wolontariatem, emeryturą, bezrobociem… Rekolekcje będą prowadzone przez wspólnotę *Chemin Neuf* w dniach 14-18 lutego w Domu rekolekcyjnym w Wesołej. Szczegółowe informacje można znaleźć na stronie internetowej *Chemin Neuf* lub na parafialnym Facebooku.
9. Kończymy tegoroczną **wizytę duszpasterską**. W tych dniach niektóre rodziny odwiedzi o. Jacek, odpowiedzialny za wspólnotę *Chemin Neuf* w Polsce, który mieszka w Domu rekolekcyjnym, ale tylko gościnnie posługuje w naszej parafii. Podczas wizyt kolędowych, mogło się zdarzyć, że ksiądz gdzieś nie dotarł, albo nikogo nie zastał. Przepraszamy za sytuacje, kiedy to ksiądz przeoczył, nie usłyszał, zapomniał o kimś. Bardzo chętnie wrócimy jeszcze pod wskazane adresy. Prosimy jeszcze o kontakt na adres mailowy : [kancelaria@parafiawesola.pl](mailto:kancelaria@parafiawesola.pl) (najlepsza opcja) lub o wiadomość SMS na nr 604 433 434. Ustalimy dogodny termin.
10. Latem planujemy wyjazd do Francji na **Festiwal Parafii**. Jest to spotkanie członków parafii powierzonych Wspólnocie *Chemin Neuf* w wielu krajach. Będzie czas na modlitwę, konferencje, zabawę i odpoczynek, w pięknym Opactwie Naszej Pani z Dombes koło Lyonu w dniach od 29 lipca do 3 sierpnia. Koszt wspólnego przejazdu autobusem to ok. 550 zł, a koszt pobytu to między 700 a 1100 zł na osobę, dla dzieci będzie zniżka. Można też dojechać indywidualnie. Dostępne są ulotki i klip zapowiadający wydarzenie.
11. Wiele osób zauważyło brak kilku **witraży**. Rozpoczęliśmy ich remont, konieczny ze względu na zły ich stan. Zachęcamy do wsparcia finansowania tych prac, wycenianych na 240 000 zł.
12. W tym tygodniu **pożegnaliśmy** śp. Henrykę Żołądek. *Dobry Jezu…*

<!--EndFragment-->