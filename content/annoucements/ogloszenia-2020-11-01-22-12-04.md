---
type: annoucement
title: ogłoszenia parafialne i duszpasterskie
date: 2020-11-01T22:07:07.251Z
---
<!--StartFragment-->

<h3 style="text-align:center;">XXXI Niedziela zwykła, Uroczystość Wszystkich Świętych, 

1 listopada 2020</h3>

1. Przeżywamy radosną **Uroczystość Wszystkich Świętych**, a w dniu jutrzejszym **Wspomnienie Wszystkich Wiernych Zmarłych**. Cmentarz pozostaje zamknięty, prosimy o uszanowanie tej decyzji władz,\
ale zachęcamy do modlitwy za zmarłych w kościele i w domach. Nawiedzenie grobów będzie możliwe\
od wtorku. Proponujemy **wypominki za zmarłych** w trzech wariantach: jednorazowe, oktawalne i roczne. Jednorazowe przeczytamy w kościele dzisiaj po Mszy św. na 12.00 odprawionej w tej intencji (a w tym czasie sam ksiądz obejdzie cmentarz błogosławiąc groby). Oktawalne (od 2 do 8 listopada) – sprawujemy Mszę wieczorną za tych zmarłych a wypominki czytamy przed Mszą od 17.30. Wypominki roczne są na każdy pierwszy wtorek miesiąca: ofiarujemy Mszę św. i czytamy intencje od 17.30. Kartki do wypisania wypominek są z tyłu kościoła i z przodu przed amboną (można kartki wrzucić do skrzyni a ofiarę do puszki). Wypominki można wysłać też mailem na adres kancelarii : kancelaria@parafiawesola.pl, a ofiarę złożyć przez przelew\
na konto parafii: 28 8019 1010 2002 0007 0714 0001, Bank Spółdzielczy w Halinowie, oddział Wesoła.\
W tym roku przez cały miesiąc listopad można ofiarować **odpust** w intencji zmarłej osoby.

Dziś na koniec każdej Mszy modlimy się **modlitwą o pokój**, proponowaną przez naszych biskupów.

2. Od 1 do 8 listopada w Oktawie Uroczystości Wszystkich Świętych zachęcamy do udziału w Akcji modlitewnej „**Różaniec do Granic Nieba**”. Jest to zaproszenie do modlitwy do Boga Ojca o przebaczenie grzechu aborcji oraz prośba do tych dzieci o modlitwę o miłosierdzie dla świata. Wszelkie informacje oraz schemat modlitwy jest na [www.rozaniecdogranic.pl](http://www.rozaniecdogranic.pl) . Dla osób nie mających dostępu do internetu są wydrukowane kartki ze schematem modlitwy, leżą na stoliku przy wejściu do kościoła.

3. Zapraszamy na **Adorację Najświętszego Sakramentu** od poniedziałku do piątku po Mszy wieczornej\
do 19.15. W weekendy proponujemy Adorację między 15.00 a 18.00, zachęcamy do zapisów na półgodzinne dyżury modlitewne (na tablicy przed zakrystią lub w internecie).

4. **Spowiadamy** w tygodniu po Mszy wieczornej, a w niedzielę i sobotę wieczór – 15 min przed każdą Mszą.

5. Wracamy do **transmisji internetowej** Mszy niedzielnej z naszej parafii. Transmitować będziemy na kanale YouTube naszej parafii Mszę św. o godz. 18.

6. W tym tygodniu wypada **pierwszy piątek** miesiąca: spowiadamy rano przed i po Mszy, wieczorem od 17.00 i po Mszy wieczornej. Do 20.00 – Wieczór miłosierdzia przed wystawionym Najświętszym Sakramentem. Rano księża odwiedzają chorych, którzy tego pragną. W **pierwszą sobotę** miesiąca zapraszamy na Nabożeństwo o 17.00 i Mszę wieczorną. Wypominki tego dnia przeczytamy po Mszy wieczornej.

7. Proponujemy spotkanie online ***Wiara i praca*** pt. „Kochaj bliźniego swego …w pracy” część I, na zoomie 7 listopada, od 15.00 do 20.00 z przerwą na kawę (2 x 2 godz.). Zapisy przez stronę internetową [pod linkiem](<https://www.chemin-neuf.pl/pl/homepage/nasze-propozycje/wiara-i-praca/5f6087e5396588b6769de2c0/weekend-wiara-i-praca>). Mamy nadzieję, że w okresie wiosennym możliwe będzie zrealizowanie II części tematu o relacjach zawodowych na żywo w formie 2-dniowego spotkania. Termin będzie ustalony w zależności od sytuacji epidemicznej.

8. Chcemy na nowo zaprosić na „**ora et labora**” 15 listopada między 9.30 a 14.00 – czas prac ogrodowych na terenie wokół kościoła, plebanii i domu rekolekcyjnego, czas modlitwy i chwili odpoczynku przy kawie, herbacie i ciastku. Trzy tygodnie temu musieliśmy odwołać tę propozycję, ale mamy nadzieję, że tym razem da się to przeprowadzić, będziemy na zewnątrz, w małych grupkach, z zachowaniem odległości i maseczek. Zapraszamy zarówno panie jak i panów!

9. W przyszłą niedzielę będzie zbiórka do puszek z okazji dnia solidarności z Kościołem prześladowanym

12. W tym tygodniu **pożegnaliśmy** p. Andrzeja Cwojdzińskego, p. Ryszarda Kordasa i p. Leszka Jachowicza. *Dobry Jezu…*

<!--EndFragment-->