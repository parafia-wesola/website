---
type: annoucement
title: ogłoszenia parafialne i duszpasterskie
date: 2022-01-30T23:29:34.130Z
---
<!--StartFragment-->

<h4 style="text-align:center;">IV Niedziela Zwykła – 30 stycznia 2022</h4>

1. Podczas ferii księża będą spotykać parafian na wizytę duszpasterską **online**. Odwiedzanie parafian w domach wznowimy za dwa tygodnie. Z każdą rodziną, która zgłosiła chęć przyjęcia księdza skontaktujemy się kilka dni wcześniej, aby zaproponować termin i godzinę. Podczas trwania kolędy kancelaria parafialna będzie otwarta jak zwykle z wyjątkiem piątkowego popołudnia (czyli otwarta będzie w poniedziałek po południu, środę wieczorem i piątek rano).
2. Święto **Ofiarowania Pańskiego** obchodzimy w środę 2 lutego. Oprócz Mszy św. o 7.00 i 18.00 celebrowana będzie też dodatkowa Msza św. o godz. 10.00. Ten dzień obchodzimy jako Dzień Życia Konsekrowanego. Podczas wszystkich Mszy św. błogosławimy świece a taca przeznaczona jest na zakony klauzurowe.
3. W tym tygodniu wypada **pierwszy piątek i pierwsza sobota** miesiąca. W piątek o. Krzysztof odwiedzi swoich podopiecznych, o. Adam – w kolejny piątek. W sobotę zapraszamy na nabożeństwo pierwszych sobót o godz. 17.00
4. Już ostatni moment, żeby zapisać się na sesję rekolekcyjną dla **małżeństw** „**Kana**” latem, albo na serię trzech weekendów „**1,2,3 Kana**”. Spotkania obejmują konferencje, warsztaty, ćwiczenia z komunikacji w małżeństwie, aktywny wypoczynek. Pierwszy weekend będzie miał miejsce w dn. 5-6 marca w Skorzeszycach koło Kielc. Szczegóły na ulotkach dostępnych w kościele oraz na stronie <http://www.chemin-neuf.pl> w zakładce *Kana dla par i małżeństw*. Naprawdę warto!
5. Zapraszamy na **kurs przedmałżeński**, który rozpocznie się 21 lutego. Będzie to cykl sześciu spotkań w poniedziałkowe wieczory, dodatkowo z jednym spotkaniem całodziennym. Podczas każdego spotkania proponujemy nauczanie, spotkanie w grupie i czas we dwoje. Szczegóły znajdują się na ulotce, oraz na stronie parafii. Zapisy na [kancelaria@parafiawesola.pl](mailto:kancelaria@parafiawesola.pl)
6. Zapraszamy na **walentynkową randkę małżeńską** w poniedziałek, 14 lutego, godz. 20.00. Dobra okazja, by spędzić wieczór w towarzystwie swojego współmałżonka. Propozycja dla małżeństw, ale także dla par niesakramentalnych. Zapisy: 694 422 000 lub [kana@chemin-neuf.pl](mailto:kana@chemin-neuf.pl) Koszt od pary 40 zł, liczba miejsc ograniczona, liczy się kolejność zgłoszeń.
7. Zapraszamy na formację biblijną online pt. „**Ewangelia trzynastego apostoła**”, którą poprowadzi teolog Marek Kita. Będą to spotkania wprowadzające do Listów św. Pawła w poniedziałki o 20.00 (zwykle co trzy tygodnie). Pierwsze spotkanie będzie 21 lutego, potem 7 marca. Link do spotkania wyślemy osobom, które się zapiszą przez formularz dostępny na stronie parafii i na facebooku.
8. Od dzisiaj wróciliśmy do transmitowania **online** jednej Mszy św. niedzielnej – będzie to Msza o 10.30. Widzimy, że rośnie liczba osób chorych lub na kwarantannie. Słyszymy, że są też osoby, które nawet po obecności na Mszy chętnie wróciliby do głoszonego Słowa w naszym kościele. Chcemy wyjść naprzeciw temu oczekiwaniu. Przypominamy jednocześnie, że wtedy kiedy uczestnictwo na żywo we Mszy świętej niedzielnej jest możliwe, to nie można go zastąpić odsłuchaniem transmisji. Rozwiązanie takie jest dobre dla tych, którzy osobiście przyjść do kościoła nie mogą.
9. Razem z samotną mamą, która wychowuje dwoje dzieci poszukujemy **małego mieszkania** (najlepiej 2 pokoje) do wynajęcia w Wesołej centrum lub w Starej Miłosnej. Osoba ta jest pod opieką fundacji „Bliżej Ludzi” i wspierana jest przez parafian. Kontakt z s. Kasią.
10. „Z ateisty - katolikiem. Marcin Kwaśny szczerze o sobie i o Kościele”, zapraszamy na spotkanie z aktorem Marcinem Kwaśnym, który opowie nam o swoim nawróceniu i **doświadczeniu Kościoła**. Będzie to spotkanie z cyklu spotkań synodalnych. W niedzielę, 20 lutego, o 19.15 w domu rekolekcyjnym. Zarezerwujcie sobie czas!!
11. Dziś jeszcze zapraszamy na **Adorację** Najświętszego Sakramentu w kościele od 15.00 do 17.45.
12. W tym tygodniu **pożegnaliśmy**: Krystynę Pazio i Elwirę Kowalską. *Dobry Jezu…*

***MODLITWA SYNODALNA** :* \
*Stajemy przed Tobą, Duchu Święty, zgromadzeni w Imię Twoje.\
Z Tobą jedynie, który nas prowadzisz; zamieszkaj w naszych sercach,* \
*naucz nas drogi, którą mamy iść i jak mamy nią podążać.* \
*Jesteśmy słabi i grzeszni; nie dozwól, abyśmy wprowadzali nieład.\
Nie pozwól, by niewiedza sprowadziła nas na niewłaściwą drogę,* \
*albo stronniczość wpływała na nasze działania.* \
*Niech w Tobie odnajdziemy naszą jedność,* \
*abyśmy mogli razem podążać do życia wiecznego,*\
*i abyśmy nie zbaczali z drogi prawdy i tego, co jest słuszne.\
O to wszystko prosimy Ciebie, który działasz w każdym miejscu i czasie,\
w komunii Ojca i Syna, na wieki wieków. Amen.*

<!--EndFragment-->