---
type: annoucement
title: ogłoszenia parafialne i duszpasterskie
date: 2023-12-17T15:01:14.218Z
---
<!--StartFragment--><h4 style="text-align:center;">III niedziela Adwentu – 17 grudnia 2023</h4>

1. Dzisiaj

   * III niedziela Adwentu to Niedziela Radości. Przed nami ostatni adwentowy tydzień,\
     bo tegoroczny Adwent kończy się w następną niedzielę. Zapraszamy na Msze św. **roratnie** o 6.45, od poniedziałku do soboty włącznie w kaplicy. W tym tygodniu  w poniedziałek, środę, piątek oraz w sobotę Roraty animowane będą szczególnie z myślą o dzieciach.\
     W sobotę, 23 grudnia po roratach zapraszamy dzieci na wspólne czekoladowe śniadanie,
   * zapraszamy do brania pobłogosławionych **opłatków**, dziękujemy za ofiary przy tej okazji składane,
   * dziś mamy zbiórkę do puszek na pomoc dla Kościoła na Wschodzie (przełożoną z ostatniej niedzieli),
   * po wszystkich Mszach Świętych p. Anna Godlewska z „Galerii po Słonecznej Stronie” będzie prowadziła w przedsionku kaplicy Domu rekolekcyjnego sprzedaż obrazów namalowanych przez polskich artystów, ceramiki i innych przedmiotów artystycznych. Cała kwota uzyskana ze sprzedaży, zostanie wpłacona na **budowę studni** „Świętego Józefa”, w Areer w Sudanie Południowym.  Studnia będzie służyła społeczności ponad 100 rodzin.  Obecnie kobiety i dziewczynki przynoszą wodę ze studni odległej około 5 kilometrów.  Już nawet 3-letnie dziewczynki niosą mała butelkę wody, 6-letnie i starsze baniak 5 litrów, a kobiety 20 litrów. W Areer nie ma szkoły z powodu braku wody. Do najbliższej szkoły jest 6 km.  Środki na budowę przekazujemy za pośrednictwem Stowarzyszenia Pomoc Kościołowi w Potrzebie, Fundacja Przyjaciel Misji.  Studnie buduje polski misjonarz Ojciec Krzysztof Zębik. Dzięki podobnym akcjom, w tym roku zebrane zostały środki na studnię w miejscowości Kadula, która została uruchomiona 4 lipca br. a nosi nazwę „Miłosierdzia Bożego”. Dostępne są również  ulotki nt. możliwości wsparcia dla Misji w Yirol, gdzie pracuje Ojciec Krzysztof. Zapraszamy do wzięcia udziału w naszej akcji wsparcia dla ludności Sudanu Południowego. Sprzedawane wyroby mogą być wspaniałym prezentem na nadchodzące Święta Bożego Narodzenia. 
2. **Wieczór spowiedzi:** Zachęcamy do przeżycia **spowiedzi**, żeby w świętowanie móc wejść pojednanym z Bogiem. Spowiadamy w tym tygodniu po Mszach porannych, rano według potrzeb, a szczególnie zapraszamy na wieczór spowiedzi w piątek 22 grudnia. Spowiadać będziemy w Domu rekolekcyjnym od 17.00 do 21.00.
3. W niedzielę 24 grudnia nie będzie **Mszy** o godz. 18. Na ***Pasterkę*** zapraszamy o północy. Taca z tej Mszy przeznaczona jest na Fundusz Obrony Życia. 25 grudnia nie będzie Mszy o godz. 7.00. Na Mszę o 12.00 zapraszamy rodziny z dziećmi do kaplicy, nie zabraknie urodzinowego tortu dla Jezusa. 26 grudnia wszystkie Msze będą według porządku niedzielnego, a taca z przeznaczeniem na budowę nowych świątyń w Diecezji.\
   **Adoracja** Najświętszego Sakramentu będzie w sobotę 23 grudnia od godz. 15.00 do Mszy wieczornej, nie będzie Adoracji 24 grudnia popołudniu. Chcemy zachować ją też w kolejny weekend zarówno w sobotę, jak i w niedzielę 30 i 31 grudnia. Zachęcamy do zapisywania się na modlitewne dyżury!
4. **Parafialny Oddział Caritas**

   * Do dzisiejszego wieczora w kościele stoi kosz miłosierdzia, do którego możemy składać produkty żywnościowe z długim terminem ważności, przeznaczone na paczki świąteczne dla potrzebujących rodzin w parafii. Również dziś upływa termin przynoszenia prezentów\
     z gwiazdką dla konkretnego dziecka,
   * dostępne są jeszcze świece Wigilijnego Dzieła Pomocy Dzieciom, z których dochód przeznaczony jest na poprawę losu dla dzieci z rodzin potrzebujących wsparcia, zapraszamy do zakupu,
   * zachęcamy do składania ofiar również poprzez **przelew** na konto parafii z dopiskiem „Caritas”. Opis przelewu „ofiara na cele kultu religijnego” pozwala odliczyć wpłaconą kwotę od podatku.
   * **Dziękujemy** wszystkim za zaangażowanie w te akcje! Możemy być pewni, że nasza pomoc dochodzi bezpośrednio do osób naprawdę tej pomocy potrzebujących!
5. **Wizyta duszpasterska** w tym tygodniu: **poniedziałek, 18 grudnia:** ulice Godebskiego, Konarskiego, Lotników, **wtorek, 19 grudnia:** uliceMokra, Wspólna, Za Dębami, Równa, **środa, 20 grudnia:** ulice Słowicza, Śliska**, czwartek, 21 grudnia:** ulica Długa**.**

   * **Zapisy na kolędę**: W tym roku księża chodzą od drzwi do drzwi na osiedlach Groszówka, Zielona i Wola Grzybowska. Rodziny z Centrum Wesołej (od ul. Chodkiewicza do ul. Piotra Skargi) mogą zgłosić chęć przyjęcia księdza przez formularz, który jest dostępny w internecie [pod linkiem tutaj](https://forms.gle/1841Yh2zb4p559557). Można zgłaszać się też mailowo do kancelarii parafialnej lub przez formularz papierowy, który znajduje się z tyłu kościoła a który wypełniony potem można zostawić w zakrystii. Zgłoszenia przyjmujemy do 1 stycznia, a tę część kolędy rozpoczniemy w drugiej połowie stycznia. Będziemy się wcześniej kontaktować, żeby ustalić dzień wizyty. W przyszłym roku kolędę od drzwi do drzwi rozpoczniemy od domów w centrum Wesołej.
   * Adorację wieczorną w tym tygodniu proponujemy w poniedziałek oraz w piątek podczas wieczoru spowiedzi.
   * Wizyty kolędowe rozpoczynamy o godz. 16.30 od poniedziałku do piątku, a w soboty o godz. 14. Gdyby zaproponowana data danej rodzinie zupełnie nie odpowiadała, to prosimy o maila na adres [kancelaria@parafiawesola.pl](mailto:kancelaria@parafiawesola.pl) lub kontakt telefoniczny na nr 22 773 56 35.
6. **Bal Parafialny:** Zapraszamy na karnawałowy **Bal parafialny** w sobotę 6 stycznia. Zapisy możliwe są w zakrystii, uiszczając wpłatę 100-120 zł od osoby. Ważne jest też wpisanie swojego numeru telefonu. Prosimy też o przyniesienie czegoś do jedzenia na ciepło lub na zimno. Chcielibyśmy, aby pierwszeństwo zapisów mieli parafianie oraz przyjaciele naszej parafii. Zabawę poprowadzi wodzirej. Czas trwania od godz. 19.00 do 1.30.
7. **Kurs Przedmałżeński:** Pary planujące ślub kościelny, nawet bez ustalonego terminu, zapraszamy na **Kurs dla** **narzeczonych**. Rozpoczniemy 5 lutego, poprowadzą małżeństwa i o. Adam. Dostępne są ulotki.
8. **Szopka**: w najbliższy czwartek wieczorem będziemy już stawiać szopkę w kościele, potrzebujemy pomocy dwóch panów majsterkowiczów. Można zgłaszać się do s. Kasi.
9. W dniach 6-7 stycznia 2024 zapraszamy na spotkanie weekendowe Wiara i Praca, którego tematem przewodnim będzie zarządzanie relacjami w pracy.
   W pracy liczy się odpowiedzialność i skuteczność w wykonywaniu zadań. To czy lubimy naszą pracę, jaką mamy motywację do jej wykonywania zależy w dużym stopniu od tego, jak odnajdujemy siebie w zespole, jak współpracujemy z innymi. 

   * Jak się czuję w relacjach w pracy?
   * Jaki mam wpływ na relacje w miejscu pracy?
   * Jak mogę bardziej świadomie zarządzać relacjami w pracy?

   Spotkanie będzie prowadzone przez Wspólnotę Chemin Neuf w Krakowie, od soboty 06.01.2024 od godz. 11.30 do niedzieli 07.01.2024 do godz. 15.00.
   Szczegółowe informacje i zapisy poprzez stronę internetową Wspólnoty
10. **Dziękujemy** wszystkim, którzy służyli przy Adwentowych rekolekcjach (przy animacji muzycznej, kwestiach technicznych, kulinarnych, oraz przy transmisji internetowej). Zachęcamy do **odsłuchania** materiałów z rekolekcji ze słowem o. Tomasza Biłki op (Liturgii Słowa z każdego dnia oraz konferencji opartych o polichromie z narteksu naszego kościoła) : playlista „Rekolekcje Adwentowe 2023” na YouTube, kanał „Parafia Opatrzności Bożej Wesoła”. Na tym kanale dostępne są też materiały ze spotkań w Roku Nowosielskiego, włącznie z trzema konferencjami p. Michała Klingera.
11. W tym tygodniu **pożegnaliśmy** śp. Danutę Najda i Czesława Zarębę. *Dobry Jezu…*

<!--EndFragment-->