---
type: annoucement
title: ogłoszenia parafialne i duszpasterskie
date: 2021-11-29T00:07:50.686Z
---
<h4 style="text-align:center;">I Niedziela Adwentu - 28 listopada 2021</h4>

1. Msze św. roratnie (na które zapraszamy ze świecami) odprawiać będziemy o 6.45 (15 min wcześniej niż nasza poranna Msza w ciągu roku). Od poniedziałku do piątku gromadzić się będziemy w kaplicy, a w soboty – w kościele. W poniedziałki, środy i piątki Roraty animowane będą szczególnie z myślą o dzieciach.\
   Adorację Najświętszego Sakramentu, oprócz codziennych wieczorów i weekendów, proponujemy również we wtorki od 21.00 do 23.00 w kaplicy, szczególnie w intencji pokoju.
2. Na Roratach dzieci otrzymają plansze, do których będą mogły przyklejać naklejki rozdawane codziennie po Mszy św. Dzieci aktywnie uczestniczące w Roratach zostaną nagrodzone upominkami na śniadaniu 23 grudnia bezpośrednio po Eucharystii.\
   Ogłaszamy również konkurs na własnoręcznie wykonany lampion. Nagrodzone zostaną pierwsze trzy miejsca. Zdjęcie lampionu wraz z imieniem, nazwiskiem i wiekiem dziecka prosimy o przesłanie do 20 grudnia na adres [zyjewopatrznosci@gmail.com](mailto:zyjewopatrznosci@gmail.com). Rozstrzygnięcie konkursu 23 grudnia na wyżej wspomnianym śniadaniu.
3. W tym tygodniu przypada **pierwszy piątek i pierwsza sobota** miesiąca. Spowiadamy przed i po Mszy św. porannej oraz od 17.00 i po Mszy św. wieczornej. Wspólnota *Zwiastowanie* prowadzi wieczór modlitwy do Bożego Miłosierdzia przy wystawionym Najświętszym Sakramencie (od Mszy św. wieczornej do 20.00). W piątek od rana odwiedzamy chorych. W sobotę o 17.00 zapraszamy na nabożeństwo pierwszo-sobotnie.
4. W przyszłą niedzielę prowadzona będzie zbiórka do puszek na pomoc materialną dla Kościoła na Wschodzie.
5. Zapraszamy panów niezależnie od wieku i stanu cywilnego na **spotkanie męskie**w niedzielę 5 grudnia po Mszy św. wieczornej. W programie: rozmowa, modlitwa, nauczanie.
6. Zapraszamy na weekend Wiara i Praca „**Praca dla Boga czy praca Boga?**”, 4-5 grudnia w domu rekolekcyjnym księży Marianów w Sulejówku. Pragniemy zrobić coś dobrego dla Boga i dać Jemu naszą pracę. Ale to Bóg najpierw chce pracować w nas i przez nas. Będziemy wspólnie słuchać i uczyć się, jak w naszym życiu możemy przejść od „dzieł dla Boga” do „dzieł Boga”. W ramach weekendu: nauczania, modlitwa, dzielenie w grupkach, chwile wytchnienia i rozmowy.
7. Parafialny **Zespół *Caritas*** informuje, że w koszyku obok ołtarza przygotowane są **gwiazdki** z imieniem i wiekiem dziecka, dla którego możemy przygotować świąteczny prezent wartości około 100 zł. Oprócz dzieci z potrzebujących rodzin z Wesołej prezenty otrzymają też dzieci z zaprzyjaźnionej parafii w Mistowie. Prezenty prosimy składać w kościele przez dwa tygodnie, do niedzieli 12 grudnia. Aby paczki trafiły do właściwych adresatów prosimy o przyczepienie do nich pobranych gwiazdek.\
   Jak co roku w kościele został ustawiony **kosz miłosierdzia**, do którego przez dwa tygodnie do 12 grudnia możemy składać produkty żywnościowe z długim terminem ważności, przeznaczone na paczki świąteczne dla potrzebujących rodzin w parafii.\
   Od dziś dostępne są **świece** Wigilijnego Dzieła Pomocy Dzieciom, z których dochód przeznaczony jest na poprawę losu setek tysięcy dzieci z rodzin potrzebujących wsparcia, zapraszamy do zakupu.\
   Nasz parafialny Caritas uczestniczy też w ogólnopolskiej akcji zbiórki artykułów spożywczych przed świętami „**Tak. POMAGAM!**”. Zbiórka będzie w „Biedronce” na Placu Wojska Polskiego 3.12.2021 w godzinach 16-20 i 4.12.2021 w godzinach 10-22, oraz w Delikatesach K&M w Wesołej Zielonej 3.12.2021 w godzinach 16-20 i 4.12.2021 w godzinach 10-22.
8. Informujemy, że w związku z sytuacją pandemiczną przed świętami Bożego Narodzenia nie rozpoczniemy wizyty duszpasterskiej w naszej parafii (kolędy). O kolejnych decyzjach będziemy informować.
9. Już teraz zapraszamy na parafialne **rekolekcje adwentowe**, które będziemy przeżywać od czwartku 16 grudnia do niedzieli 19 listopada. Wieczór czwartkowy będzie szczególnie poprowadzony z myślą o młodzieży. Zachęcamy do rezerwowania sobie czasu na udział w tych rekolekcjach.
10. W Kościele powszechnym rozpoczął się **Synod o Synodalności**. Papież Franciszek poprosił cały Kościół, aby podjął drogę wsłuchania się w głos wszystkich wierzących. Każdy z nas jest zaproszony do wzięcia udziału w tym historycznym wydarzeniu.\
    Zapraszamy do modlitwy za synod oraz do wzięcia udziału w ankiecie synodalnej. Następną niedzielę (5 grudnia) szczególnie poświęcimy tematowi synodalności.

***MODLITWA SYNODALNA** : Stajemy przed Tobą, Duchu Święty, zgromadzeni w Imię Twoje. Z Tobą jedynie, który nas prowadzisz; zamieszkaj w naszych sercach, naucz nas drogi, którą mamy iść i jak mamy nią podążać. Jesteśmy słabi i grzeszni; nie dozwól, abyśmy wprowadzali nieład. Nie pozwól, by niewiedza sprowadziła nas na niewłaściwą drogę, albo stronniczość wpływała na nasze działania. Niech w Tobie odnajdziemy naszą jedność, abyśmy mogli razem podążać do życia wiecznego, i abyśmy nie zbaczali z drogi prawdy i tego, co jest słuszne. O to wszystko prosimy Ciebie, który działasz w każdym miejscu i czasie, w komunii Ojca\
i Syna, na wieki wieków. Amen.*

<!--EndFragment-->