---
type: annoucement
title: ogłoszenia parafialne i duszpasterskie
date: 2023-05-28T12:29:08.685Z
---
<!--StartFragment-->

<h4 style="text-align:center;">VIII NIEDZIELA WIELKANOCY - 28 maja 2023</h4>

1. Dziś:

   * uroczystość **Zesłania Ducha Świętego**,
   * wieczorem w sali Tymoteusz spotkanie **Młodzi Open** z kolejnym odcinkiem serialu „The Chosen”,
   * dziś po każdej Mszy św. zbieramy **zabawki**. Jeśli Wasze dzieci "wyrosły", nie korzystają z różnych zabawek i chcą oddać, to jest okazja :) Prosimy o zabawki dla dzieci w wieku od 3 roku życia, kompletne i pełnowartościowe. Szczególnie: lalki bobas, wózki, samochody, klocki, gry, gry terenowe. Prosimy o nieprzynoszenie pluszaków, lalek barbie oraz zabawek bardzo delikatnych. Potrzebne są również nowe kredki i flamastry. Prosimy też o stare korale. Dzieci będą z nich robiły bransoletki. Zabawki posłużą na tegorocznych rekolekcjach dla małżeństw Kana oraz przy innych okazjach w parafii,
   * zachęcamy do obejrzenia umieszczonego na kanale YouTube parafii nagrania pięknego wieczoru, który odbył się w naszym kościele 7 maja br., pt. „Artysta w Kościele. Tajemnica sztuki i tajemnica wiary”, projektu prof. Alicji Palety-Bugaj. <https://www.youtube.com/watch?v=Yot-NF6bKmw>  
2. Zachęcamy do udziału w ostatnich **nabożeństwach** **majowych**, a od 1 czerwca – w **nabożeństwach czerwcowych** codziennie po Mszy św. wieczornej. Po nim, jak zwykle adoracja Najświętszego Sakramentu do godz. 19.15. W niedziele nabożeństwo odprawiamy przed Mszą wieczorną, o godz. 17.45.
3. Za tydzień obchodzić będziemy doroczny **odpust** w połączeniu z **festynem** parafialnym. Uroczysta Msza św. sprawowana będzie o godz. 12.00, a po niej zapraszamy dorosłych i dzieci na atrakcje kulinarne, propozycje związane z Rokiem Nowosielskiego oraz gry i zabawy integracyjne. Jest to nasze wspólne święto, dlatego chcielibyśmy razem je zorganizować. Prosimy o przyniesienie sałatki lub deseru. Będzie również tzw. „swojski stół”, na który można przynosić własne przetwory: ogórki, grzybki, smalec i inne. Potrzebujemy także bardzo pomocy w przygotowaniach w sobotę od godz. 9.30 do 12.00 i w niedzielę od 10.30. Po ogłoszeniu w ubiegłą niedzielę odzew był bardzo słaby. Żeby wiedzieć, jak się mamy zorganizować, potrzebujemy wiedzieć, kto może pomóc. W obu przypadkach prosimy o wpisanie się na listę na tablicy przed kościołem lub zgłoszenie się do nas.
4. W czwartek 8 czerwca przeżywamy Uroczystość **Bożego Ciała**. Wyjdziemy z procesją z Najświętszym Sakramentem po Mszy na 10.30. Chcielibyśmy w tym roku pójść inną drogą niż tradycyjnie, tj. przejść od naszego kościoła ulicami Skargi, Moniuszki, Armii Krajowej i Sikorskiego aż do krzyża przy ulicy Sikorskiego i Czarnieckiego. Wspaniale by było, gdyby zgłosiły się osoby, które na tej trasie mogą przygotować trzeci ołtarz (za pierwszy ołtarz posłuży ołtarz polowy, drugi będzie przed domem p. Eli Nowosielskiej, a czwarty przy krzyżu na Sikorskiego). Prosimy o kontakt z księżmi lub s. Kasią.  
5. Wspólnota ***Zwiastowanie*** zaprasza wszystkich parafian, przyjaciół, znajomych na swój jubileusz 40-lecia, który odbędzie się 10 czerwca o godz. 16.00 w tutejszej parafii w domu rekolekcyjnym. Po Eucharystii w kaplicy będzie czas na poczęstunek i wspólną zabawę w dużej sali. Serdecznie wszystkich zapraszamy.
6. W tym tygodniu wypada **pierwszy piątek**. Spowiadamy przed i po Mszy rannej oraz od 17.00 w kaplicy (bo w kościele będzie ślub) oraz po Mszy wieczornej w kościele.
7. W najbliższą **sobotę** wyjątkowo nie będzie Adoracji Najświętszego Sakramentu od godz. 15.00. Zapraszamy na nabożeństwo pierwszosobotnie o godz. 17.00.
8. Ostatnie dni na zapisanie się na **pielgrzymko-wycieczkę** autokarową śladami prof. **Nowosielskiego** w dniach 26-29 czerwca, bo potem będziemy musieli potwierdzać rezerwacje na określona liczbę uczestników. Odwiedzimy głównie Tychy i Kraków, przewidujemy też jeden dzień na spacerze w górach. To okazja na spędzenie dobrego czasu duchowego, braterskiego i zobaczenia pięknych dzieł sztuki. Przewidywany koszt to 800 zł od osoby. Prosimy o wpłacenie zaliczki w wysokości 200 zł.. Więcej szczegółów znajduje się na pomarańczowych kartkach przy wyjściu z kościoła. Zapisy [pod linkiem tutaj](https://forms.gle/Do3CypS14KyXzxzi7)
9. Trwają zapisy na kolejne spotkanie **młodych** w wieku **10-13 lat**. Spotkanie to, na którym będzie okazja do wspólnej zabawy, śpiewu i rozwijania talentów i zainteresowań na warsztatach, odbędzie się w sobotę, 3 czerwca, w Domu rekolekcyjnym o godz. 14.00. Więcej szczegółów i zapisy – na stronie naszej Parafii.
10. **Nastolatków** w wieku **14-18** lat Wspólnota *Chemin Neuf* zaprasza na obóz rekolekcyjny w Wiśle w dn. 11-16 lipca.
11.  W tym tygodniu **pożegnaliśmy** śp. Alicję Stasiak. *Dobry Jezu…*

<!--EndFragment-->