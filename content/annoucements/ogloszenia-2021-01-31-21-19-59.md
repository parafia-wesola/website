---
type: annoucement
title: ogłoszenia parafialne i duszpasterskie
date: 2021-01-31T21:10:29.144Z
---
<!--StartFragment-->

<h3 style="text-align:center;">IV Niedziela zwykła – 31 stycznia 2021</h3>

1. We wtorek 2 lutego obchodzimy **Uroczystość Ofiarowania Pańskiego**. Msze z błogosławieństwem świec odprawiamy o 7.00 i 18.00. To jest też Dzień Życia Konsekrowanego, w którym jesteśmy zaproszeni, by szczególnie modlić się za osoby konsekrowane, a taca z tego dnia przeznaczona jest na zakony klauzurowe.
2. W tym tygodniu **o. Adam będzie nieobecny**, bo jedzie na swoje rekolekcje.
3. W tym tygodniu wypada **pierwszy piątek i pierwsza sobota miesiąca**. W piątek spowiedź możliwa będzie rano po Mszy św. oraz wieczorem od 17 i po Mszy. Wieczorem zapraszamy na nabożeństwo do Bożego Miłosierdzia (z Adoracją Najśw. Sakramentu do 20.00). Rano o. Krzysztof odwiedzi chorych (o. Adam pójdzie do chorych w następnym tygodniu). Nabożeństwo pierwszo-sobotnie odprawimy o 17.00.
4. Przypominamy, że w soboty i niedziele proponujemy **Adorację** Najświętszego Sakramentu od 15.00 do 17.45 Dziękujemy za zapisy na dyżury modlitewne (przy użyciu formularza w internecie lub tablicy przed zakrystią).
5. Przypominamy też, że zapraszamy do wspólnego odmawiania **Różańca** w niedziele po Mszy św. o 9.00, a w tygodniu przed Mszą wieczorną (o 17.20).
6. We wtorek 2 lutego o 20.00 zapraszamy na spotkanie ***Net for God*** z 30-minutowym filmem nt. obecnej dramatycznej sytuacji w Libanie. W spotkaniu można wziąć udział na żywo lub na zoomie.\
   link do spotkania: [https://us02web.zoom.us/j/84210399304](https://us02web.zoom.us/j/84210399304?pwd=ZE85dldkMEx0eVZtSFFSdTI4Slh6UT09&fbclid=IwAR0lfQ-bdR_bF3TxIxoPFJ6O_hK5Y_AsDErE46cN67RKwbsSBhYUQV5qR1E)
7. Zapraszamy do **wspólnej modlitwy za naszą parafię**. Z niektórymi rodzinami spotykamy się przez internet, niektóre rodziny czekają na nas osobiście. Jednak w tym roku księża nie dotrą do wszystkich domów a modlitwą chcielibyśmy ogarnąć wszystkich parafian. Z tej racji zapraszamy na Msze wieczorne, które odprawimy w intencji czterech części naszej parafii: w poniedziałek 8 lutego za Grzybową, we wtorek za Groszówkę, w czwartek za Centrum a w piątek za Wolę Grzybowską. Po Mszach będzie modlitwa do świętego Józefa. Będzie można złożyć intencje spisane na kartkach, będzie też błogosławieństwo dewocjonaliów i rozdanie nowych ulotek parafialnych. Wszystkie cztery Msze św. transmitowane będą w internecie oraz w kaplicy.
8. Wiele osób zauważyło dużą poprawę jakości naszych transmisji internetowych. Wiązało się to z inwestycjami, które jeszcze będziemy kontynuować. Prosimy o dalsze wsparcie. Będziemy wdzięczni za dary pieniężne na ten cel. Są może osoby, które mogą nas wspomóc ofiarowując używany sprzęt ? Nasze potrzeby to: komputer stacjonarny oraz dwa monitory i laptop z wejściem HDMI.
9. **Kurs dla narzeczonych**, zapraszamy pary do udziału w kursie przedmałżeńskim, który rozpocznie się **25 lutego**. Formuła spotkań będzie dopasowana do obostrzeń wynikających ze stanu epidemii. Osoby zainteresowane udziałem w kursie zapraszamy do kontaktu mailowego na adres kancelarii parafialnej. Ulotki z informacjami są dostępne z tyłu kościoła.
10. Propozycja dla **nastolatków**: zamiast na planowany wcześniej weekend, zapraszamy na sobotę 13 lutego na spotkanie w małych grupach i na zoomie…. na KOWID (skrót od „kochaj, ogarnij się, wierz i działaj”). Zapisy i szczegóły na Facebooku na „Misja Młodych 14-18”.
11. **Dzieci:** jak co tydzień zachęcamy rodziców do obejrzenia z dziećmi filmiku wyjaśniającego dzisiejszą ewangelię. Co tydzień inna rodzina przygotowuje taką animację dla dzieci. Link do filmu można znaleźć w aplikacji i na stronie www parafii.
12. Przy wyjściu z kościoła i z kaplicy oraz przed ołtarzem stoją koszyczki na ofiarę. Z powodu pandemii nie chodzimy z tacą podczas Mszy, żeby nie prowokować konieczności dotykania pieniędzy przed Komunią, ale **dziękujemy za złożenie ofiary** na koniec Mszy św. lub przez przelew bankowy.
13. W tym tygodniu **pożegnaliśmy** p. Danutę Gadomską. Powierzmy ją Bożemu Miłosierdziu: *Dobry Jezu…*

<!--EndFragment-->