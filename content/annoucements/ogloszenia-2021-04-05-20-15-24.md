---
type: annoucement
title: ogłoszenia parafialne i duszpasterskie
date: 2021-04-05T20:12:23.129Z
---
<!--StartFragment-->

<h4 style="text-align:center;">Niedziela Zmartwychwstania Pańskiego – 4 kwietnia 2021</h4>

1. Jutro, Poniedziałek Wielkanocny, Msze święte w porządku niedzielnym, o 10.30 Msza św. transmitowana do kaplicy, a o 12.00 i o 18.00 również na YouTube Parafii. Dzisiaj od 15.00 do 17.45 kościół będzie otwarty, można pomodlić się przed Najświętszym Sakramentem.
2. Zachęcamy do brania buteleczek z wodą poświęconą podczas Wigilii Paschalnej.
3. Pierwszy piątek i pierwsza sobota miesiąca wypadły w tym roku podczas Triduum Paschalnego. W związku z tym **chorych** odwiedzimy w przyszły piątek, 9 kwietnia. Można zgłaszać chorych, którzy chcieliby przyjąć Komunię wielkanocną.\
   W sobotę, 10 kwietnia o 17.00 odbędzie się **Nabożeństwo pierwszo-sobotnie**.
4. Zachęcamy, by już teraz zaplanować sobie czas na „**Ora et labora**” prace ogrodowe i nie tylko przy kościele, plebanii i Domu Rekolekcyjnym, w sobotę za tydzień, 10 kwietnia od 9.30 do 13.00.
5. Kolejny raz Wspólnota *Chemin Neuf* proponuje **rekolekcje**, które pomogą nam pogłębić relację z Bogiem, uczyć się żyć Słowem Bożym w codzienności. Zaczniemy 11 kwietnia, w niedzielę wieczorem - spotkanie wprowadzające na zoomie. Zakończymy w piątek 16.04 wieczorem na zoomie. W każdym dniu rekolekcji uczestnik otrzyma jeden tekst biblijny do samodzielnej modlitwy rano lub w ciągu dnia (45-60 min.) oraz ma przewidzieć czas na towarzyszenie duchowe (codzienne spotkanie z jedną stałą osobą do 30 min, osobiście lub online/przez telefon). Dla tych, którzy mają czas i chęć podamy też dodatkowe propozycje (teksty, filmy, uwielbienie online). Zapisy na stronie chemin-neuf.pl
6. Zachęcamy do zapisywania się na **Kurs *Alpha***, który rozpoczniemy 19 kwietnia. Będzie to kurs, w którym będzie można wziąć udział spotykając się w 8-osobowej grupce do wyboru: na żywo lub online. Zachęcamy do zapisów i przekazywania zaproszenia innym. Zapisy do 12 kwietnia.
7. W naszym kościele ostatnio **TVP3** nagrała dwa programy. Reportaż o naszym kościele został wyemitowany w zeszłym tygodniu pt. „Cisza obrazów”, a wczoraj zaproponowane została widowisko z jazzowymi aranżacjami pieśni wielkopostnych pt. „Tam Cię anioł w smutku cieszy…”Już teraz reportaż dostępny jest na stronie internetowej TVP3.
8. Trwa **remont** w Domu rekolekcyjnym. Zachęcamy do wsparcia prac przez dary pieniężne\
   i modlitwę. Prosimy też, by na koniec Mszy znalazł się ktoś, kto mógłby stanąć przed wejściem do kościoła z **tacą**. Dziękujemy tym, którzy taką posługę podejmą, jak i tym, którzy ofiary przekazują przelewem bankowym.
9. W tym tygodniu **pożegnaliśmy** p. Tomasza DJACZENKO. Powierzmy go Bożemu Miłosierdziu. *Dobry Jezu…*

**CHRYSTUS ZMARTWYCHWSTAŁ! PRAWDZIWIE ZMARTWYCHWSTAŁ!**

<!--EndFragment-->