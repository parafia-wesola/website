---
type: annoucement
title: ogłoszenia parafialne i duszpasterskie
date: 2023-01-08T15:00:37.248Z
---
<!--StartFragment--><h4 style="text-align:center;">II Niedziela po Narodzeniu Pańskim, Chrzest Pański – 8 stycznia 2023</h4>

1. Dziś 8 stycznia obchodzimy Święto Chrztu Pańskiego. 

   * Zapraszamy na Adorację jak co niedziela od 15.00 do Mszy św. wieczornej. Za tydzień w sobotę, 14 stycznia ze względu na ślub Adoracja będzie od 17.00.
   * Zapraszamy na **Koncert Kolęd Ukraińskich** dziś wieczorem o 19.15. Koncert wykona zespół wokalny z Wesołej i okolic, pod kierunkiem p. Tatiany Trojanowskiej-Raczyńskiej.
2.  W piątek, w Uroczystość Objawienia Pańskiego, odbył się w naszej parafii Orszak Trzech Króli. Było to przepiękne wydarzenie zarówno dla dzieci, jak i dorosłych. Dziękujemy parafialnej ekipie dzieci za jego zorganizowanie oraz wszystkim uczestnikom (szczególnie Trzem Królom, którzy zrobili furorę swoimi strojami).
3.  Pierwszopiątkowa wizyta księży u chorych przełożona jest na najbliższy piątek, 13 stycznia.
4.  Zapraszamy na spotkanie *Wiara i Praca*, które odbędzie się w najbliższy piątek, 13 stycznia, o godz. 20 w sali Prałata Wysockiego w naszym Domu rekolekcyjnym. Temat spotkania: "Gdzie skarb twój, tam i serce twoje" – na czym opieram wartość mojej pracy.\
   Spotkania *Wiara i Praca*, jak zawsze, są otwarte dla wszystkich. Można zaprosić swoich przyjaciół, znajomych, współpracowników…
5.  Zapraszamy na karnawałowy **Bal parafialny** w sobotę 14 stycznia. Zapisy w zakrystii. Koszt udziału to 70-100 zł od osoby, prosimy też o przyniesienie czegoś do jedzenia na ciepło lub na zimno. Zabawę poprowadzi wodzirej. Czas trwania od godz. 19.00 do 1.30. Zostało już niewiele miejsc.
6. **Dzieci** w wieku 5-11 lat zapraszamy serdecznie na bal karnawałowy "Karnawał Świata". Zabawa odbędzie się 21.01, w godzinach 11-14, w dolnej sali Domu rekolekcyjnego. Obowiązują przebrania. Gwarantujemy super zabawę, poczęstunek i napoje. Zapisy prosimy kierować mailowo: kinga_leczycka@wp.pl. W treści wiadomości prosimy o podanie imienia i nazwiska dziecka, wieku oraz telefonu kontaktowego do opiekuna prawnego. Ilość miejsc jest ograniczona. Zapraszamy.
7.  Pary planujące ślub kościelny, nawet bez ustalonego terminu, zapraszamy na **Kurs dla** **narzeczonych**. Rozpoczniemy 23 stycznia, poprowadzą małżeństwa i o. Krzysztof. Dostępne są ulotki.
8.  Są jeszcze wolne intencje w poniedziałek, wtorek i środę o 7.00.
9. Od jutra, 9 stycznia kontynuujemy **wizytę duszpasterską**. Chcielibyśmy odwiedzić:\
   **Poniedziałek**, 9 stycznia: ul. Wrzosowa, Czarnieckiego, Dwernickiego, Wiosenna, Ciasna\
   **Wtorek**, 10 stycznia: ul. Starzyńskiego, Kostki Napierskiego \
   **Środa**, 11 stycznia: ul. Lipowa, Parkowa, Świerkowa, Orla\
   **Czwartek**, 12 stycznia: ul. Żółkiewskiego\
   **Piątek**, 13 stycznia: ul. Chodkiewicza (domy i bloki)\
   **Sobota**, 14 stycznia: ul. Sikorskiego 1-44\
   Rozpoczynamy wizytę o godz. 16.00 (w soboty o 14.00). Program na styczeń dostępny jest internecie i w gablotce.

<!--EndFragment-->