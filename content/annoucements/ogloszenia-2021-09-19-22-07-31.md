---
type: annoucement
title: ogłoszenia parafialne i duszpasterskie
date: 2021-09-19T22:00:00.286Z
---
<!--StartFragment-->

<h4 style="text-align:center;">XXV Niedziela zwykła – 19 września 2021</h4>

1. Dziś w niedzielę 19 września:

   * przeżywamy Światowy Dzień Środków Społecznego Przekazu,
   * odbywa się **Narodowy Marsz Życia i Rodziny** pod hasłem „Tato bądź, prowadź, chroń”. Początek na Placu Zamkowym o godz. 11.30, finał w kościele św. Krzyża, gdzie o 13.00 odprawiona zostanie Msza św.,
   * **małżeństwa** zainteresowane propozycją **Kana Welcome** (comiesięczne spotkania w grupce 3-4 małżeństw i weekend wyjazdowy) zapraszamy na spotkanie informacyjne o 16.00. Potrzebę opieki nad dziećmi podczas tego spotkania można zgłosić pod numerami telefonów: 669-728-723, 695-842-388.
2. W następną niedzielę 26 września:

   * zapraszamy na 12.00 na **Mszę posłania**. Pragniemy modlić się za wszystkich posługujących w naszej parafii i dać się posłać razem w ten nowy rok duszpasterski. Przedstawimy różne ekipy posługujących i ich odpowiedzialnych.\
     Zachęcamy też inne osoby, by zgłaszały się do różnych posług. Szczególnie poszukujemy tych, którzy mogliby dołączyć do ekipy posługi dzieciom (chodzi\
     o animację Liturgii Słowa dla dzieci podczas Mszy niedzielnej w południe) oraz do ekipy przygotowującej młodzież do bierzmowania (spotkania co drugi czwartek wieczorem).\
     Po Mszy św. zapraszamy wszystkich obecnych na kawę i ciasto.
   * o 19.00 zapraszamy na **koncert** organizowany przez Radę i Zarząd Dzielnicy Wesoła z okazji 200. rocznicy urodziny Cypriana Kamila **Norwida**. Wystąpi Warszawska Orkiestra Kameralna „Sonata” pod dyrekcją Zbigniewa Gracy.
3. Wróciliśmy do dłuższej weekendowej **Adoracji** Najświętszego Sakramentu w soboty i niedziele od 15.00 do 17.45. Żeby utrzymać tę propozycję, potrzebujemy więcej osób, które zaangażują się w zapewnienie pół-godzinnych dyżurów. Można samodzielnie wpisać się w formularzu dostępnym w internecie, skontaktować się z Anią Proczka (która koordynuje tę Adorację, tel. 694 737 016), lub zostawić kontakt do siebie w zakrystii.\
   Wyjątkowo w następną niedzielę z powodu prób przed koncertem Adoracja niedzielna będzie trochę krótsza: od 16.00 do 17.45.
4. Masz problem z żoną, z teściową, z rodzicami, masz problem z dzieckiem, problem w pracy, nauce, masz problem z rodzeństwem, z sąsiadem, z samym sobą? Nie poddawaj się zniechęceniu, połóż problem przed Bogiem. Obojętnie ile masz lat, przyjdź na **męskie spotkanie** w niedzielę 3 października po Mszy św. wieczornej. Razem, w męskim gronie, w Imię Jezusa zwyciężymy.
5. Rozpoczynamy w parafii **Kurs Alpha**, pierwsze spotkanie odbędzie się 4 października w sali Domu Rekolekcyjnego. To jest propozycja dla tych, którzy poszukują głębszej wiary, pełni życia i pragną odkrywać sens w swojej codzienności. Zapraszamy na ten kurs również młodzież, której zaproponujemy częściowo oddzielny program. Ze względu na trwającą pandemię, szczególnie prosimy o zapisy. Ulotki są dostępne przy wyjściu z kościoła.
6. **Bierzmowanie** w naszej parafii odbędzie się 2 października o 16.00. Możemy polecać w naszych modlitwach młodych, którzy przyjmą ten sakrament. W kolejne dwa czwartki 23 i 30 września w kościele o 19.30 odbędą się ostatnie spotkania przygotowujące. Od 18.45 aż do rozpoczęcia spotkań możliwa będzie spowiedź w konfesjonale kościoła i w salce w Domu rekolekcyjnym.\
   Młodzież z klas 8 i klas pierwszych liceum, uczących się w szkołach poza naszą parafii, zachęcamy do **zapisów na przygotowanie do bierzmowania**, które z nową grupą rozpoczniemy na początku października.
7. Jak co roku 28 września (następny wtorek) o godz.15.00, w rocznicę beatyfikacji bł. Michała Sopoćki, spowiednika św. Faustyny, chcemy włączyć się w akcję „**Iskra miłosierdzia**” i spotkać się na modlitwę Koronką do Bożego Miłosierdzia. Proponujemy spotkanie przy ołtarzu polowym (na skrzyżowaniu ulic trudniej by było spełnić wymogi pandemiczne). 
8. **Ministrantów** zapraszamy na pierwszą zbiórkę w tym roku w najbliższą sobotę 25 września o godz. 10:00. Bardzo serdecznie zapraszamy chłopców, którzy chcieliby dowiedzieć się, na czym polega posługa ministrancka.\
   Rusza też **Kurs Lektorski** organizowany dla naszego Dekanatu Rembertowskiego w parafii św. Hieronima w Starej Miłośnie. Zapisy do końca września u naszych księży.
9. **Dziękujemy** za wsparcie **prac remontowych** w domu rekolekcyjnym i w kościele.\
   W najbliższych dniach posuniemy naprzód **inwentaryzację podłogi kościoła**. Z tego powodu celebracje od poniedziałku wieczór do czwartku wieczór będą miały miejsce w kaplicy Domu rekolekcyjnego a nie w kościele.\
   Prosimy jedną osobę o stanięcie z tacą przed kościołem. Bóg zapłać!
10. W tym tygodniu **pożegnaliśmy** śp. Annę Barbarę Hryniewicz i Macieja Buszyńskiego. *Dobry Jezu…*

<!--EndFragment-->