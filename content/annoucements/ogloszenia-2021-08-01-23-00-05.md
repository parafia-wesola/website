---
type: annoucement
title: ogłoszenia parafialne i duszpasterskie
date: 2021-08-01T22:56:36.915Z
---
<!--StartFragment-->

<h4 style="text-align:center;">XVIII Niedziela zwykła – 1 sierpnia 2021</h4>

1. **Wakacyjny układ** **Mszy świętych niedzielnych: godz. 8, 10, 12 i 18**.\
   **Kancelaria parafialna** czynna: **wtorki i czwartki od 18.45 do 19.30**.
2. Dziś 77. Rocznica Powstania Warszawskiego (1944), modlimy się za poległych.
3. Dziś prowadzona jest w naszej diecezji zbiórka ofiar do puszek na pomoc ofiarom powodzi i nawałnic w Polsce i kilku krajach Europy. Za złożone ofiary serdeczne Bóg zapłać.
4. Jutro 2 sierpnia, udziela się odpustu zupełnego, zwanego „Porcjunkuli”, wiernym, którzy nawiedzą katedrę, konkatedrę, bazylikę mniejszą lub kościół parafialny i tam odmówią pobożnie *Ojcze nasz* i *Wierzę*.
5. W piątek 6 sierpnia obchodzić będziemy święto **Przemienienia Pańskiego**. Po Mszy św. wieczornej zapraszamy na nabożeństwo do Bożego Miłosierdzia, po którym, będziemy trwać na modlitwie, w łączności z Sanktuarium Matki Bożej Licheńskiej, modląc się o błogosławieństwo dla Polski. Jest to dobra okazja, aby wypraszać jedność w naszych domach, naszej parafii i naszej ojczyźnie oraz prosić Boga o Ducha Świętego. Zapraszamy więc na czuwanie modlitewne od 19.00 do 22.00.
6. Komunikat Ks. Bp R. Kamińskiego: „*W czwartek, 29 lipca 2021 roku, ksiądz arcybiskup Henryk Hoser SAC znalazł się ponownie w szpitalu. Stan Księdza Arcybiskupa Seniora jest poważny. Proszę serdecznie wszystkich diecezjan o otoczenie Chorego modlitwą indywidualną; powierzam duszpasterzom pamięć o tej intencji w modlitwie wspólnotowej - wspomnienie w modlitwie powszechnej podczas Eucharystii, podczas adoracji czy różańca itp. Niech towarzyszy Księdzu Arcybiskupowi nasza jedność z nim wyrażona w ofiarowanej w jego intencji modlitwie brewiarzowej. Prośmy także o potrzebne łaski dla tych wszystkich, którzy opiekują się Jego Ekscelencją podczas hospitalizacji*”.
7. W tym tygodniu **pożegnaliśmy** Bernarda Michalika, Adama Gadomskiego, Janinę Jamiołkowską i Krystynę Drzewiecką. *Dobry Jezu*
8. **Dziękujemy** za wsparcie **prac remontowych** w domu rekolekcyjnym i w kościele! Prosimy jedną osobę o stanięcie z **tacą** przed kościołem. Bóg zapłać!

<!--EndFragment-->