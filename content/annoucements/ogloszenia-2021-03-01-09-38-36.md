---
type: annoucement
title: ogłoszenia parafialne i duszpasterskie
date: 2021-03-01T09:21:11.873Z
---
<!--StartFragment-->

<h3 style="text-align:center;">OGŁOSZENIA DUSZPASTERSKIE</h3>

<h3 style="text-align:center;">II Niedziela Wielkiego Postu – 28 lutego 2021</h3>

1. W każdą niedzielę Wielkiego Postu odprawiamy **Gorzkie Żale** o godz. 17.15. W piątki Wielkiego Postu zapraszamy na nabożeństwo **Drogi Krzyżowej**. W tym tygodniu dzieciom proponujemy Drogę Krzyżową do obejrzenia w domu, udostępnimy film na YouTube parafii. Dorosłych i młodzież zaraz po Mszy wieczornej zapraszamy na Drogę Krzyżową przygotowaną przez Wspólnotę Zwiastowanie. Kościół będzie otwarty do 20.00, pod Drodze Krzyżowej przy wystawionym Najświętszym Sakramencie trwać będzie dalej modlitwa wokół Bożego Miłosierdzia. 
2. **DZIECI**: w ramach programu Caritas „Czas miłosierdzia – dar Juniora dla Seniora” zachęcamy dzieci do pobrania skarbonek (ze stolika przy ambonce). W ramach dobrowolnego postanowienia dzieci mogą przeznaczyć drobne środki na potrzeby osób starszych. Skarbonki będzie można oddać w naszym kościele w Niedzielę Palmową.\
   Grupa animująca propozycje dla dzieci nadal poszukuje osoby, która mogłaby służyć wsparciem od strony technicznej w montażu filmów w formacie MP4 w dowolnym programie. Na dzisiejszą niedzielę proponujemy też rozważanie na YouTube przygotowane przez jedną mamę z naszej parafii wraz z córkami.
3. W związku z nadchodzącymi świętami Wielkanocnymi, **Parafialny Zespół Caritas** na nowo proponuje Kosz Miłosierdzia: zbieramy artykuły żywnościowe z wydłużoną datą ważności oraz środki czystości. Dary prosimy składać w kościele i na plebanii. Działalność Caritasu można też wesprzeć poprzez wpłaty na konto parafii (podając w tytule „Caritas Wesoła Opatrzności Bożej”. Jeśli chcecie odliczyć wpłaconą kwotę od podatku, należy dopisać: „na cele kultu religijnego - darowizna na Caritas”.)\
   Dostępne też są w sprzedaży paschaliki i świece wielkanocne. Pozyskane środki zostaną przeznaczone na wsparcie zbiórki na operację serca chorego Frania – naszego małego parafianina.
4. Dziś wieczorem młodzież zapraszamy na spotkanie online **Młodzi OPEN**. Link do połączenia będzie na Facebooku.
5. W tym tygodniu wypada **pierwszy piątek i pierwsza sobota miesiąca**. W piątek spowiadamy od 17.00 i po Mszy wieczornej. Tego dnia rano odwiedzimy chorych. Nabożeństwo pierwszo-sobotnie zacznie się o 17.00.
6. Z powodu **remontu** w Domu Rekolekcyjnym wejście do kaplicy możliwe jest od strony cmentarza. Główne drzwi prowadzą tylko do Sali ks. Prałata Wysockiego.
7. Dziś w związku z Niedzielą „Ad Gentes” pod kościołem zbieramy ofiary do puszek na wsparcie misjonarzy.
8. W tym tygodniu **pożegnaliśmy** p. Zuzannę Krzemień. Powierzmy ją Bożemu Miłosierdziu. *Dobry Jezu…*

<!--EndFragment-->