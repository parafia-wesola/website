---
type: annoucement
title: ogłoszenia parafialne i duszpasterskie
date: 2020-03-23T17:18:30.540Z
---

#### IV Niedziela Wielkiego Postu– 22 marca 2020

1. W związku z zagrożeniem epidemią **koronawirusa** zachęcamy do zapoznania się z następującymi tekstami.
   Dokumentami Biskupa Warszawsko-Praskiego Romualda Kamińskiego: _Dekret po wprowadzeniu stanu zagrożenia epidemicznego_ z dn. 13 marca br, _Dyspensa od obowiązku niedzielnego uczestnictwa we Mszy Świętej_ z dn. 13 marca br. oraz z _Komunikatem dla parafian_ sprzed tygodnia oraz nowym _Listem do parafian_ o. Proboszcza i Ekipy parafialnej.

2. **Caritas** Polska informuje, że ze względu na aktualną sytuację stanu zagrożenia epidemicznego zawiesza zbiórki żywności w marketach i dyskontach na terenie całego kraju.
   Również Parafialny Zespół Caritas w Wesołej, mając na względzie bezpieczeństwo nas wszystkich, rezygnuje ze zbiórki w Delikatesach K&M na osiedlu Zielona. Jednocześnie kontynuuje coroczną akcję pod nazwą „Kosz Miłosierdzia”, zmieniając jego formułę.
   W obecnej sytuacji, zamiast darów w postaci żywności lub chemii gospodarstwa domowego zespół Caritas prosi o jednorazowy datek na rzecz potrzebujących. Ofiarę będzie można złożyć na tacę, w oznaczonej kopercie, z podpisem „Caritas” lub pozostawić w zakrystii. Przekazane przez Państwa środki finansowe zostaną przeznaczone na zakup produktów spożywczych dla osób w podeszłym wieku.
   W związku ze zbliżającym się czasem rozliczeń podatkowych za rok ubiegły, Caritas zwraca się również z apelem o przekazywanie 1% należnego podatku na rzecz podejmowanych działań charytatywnych. Szczegóły, jak przekazać 1% znajdą Państwo na ulotkach Caritasu, dostępnych na stoliku w Kościele.
   Caritas w Wesołej, w imieniu swoich podopiecznych, składa serdeczne „Bóg zapłać” i pozostaje w modlitwie za wszystkich darczyńców.

3. Do zawarcia sakramentalnego **związku małżeńskiego** przygotowują się Marcin Krasowski, kawaler z parafii tutejszej i Weronika Aleksandra Lipińska, panna z parafii św. Stanisława Biskupa w Warszawie (druga zapowiedź).

4. W ostatnim tygodniu pożegnaliśmy p. **Stefanię Wojciechowską**. _Dobry Jezu…._
