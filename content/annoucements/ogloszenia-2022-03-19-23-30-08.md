---
type: annoucement
title: ogłoszenia parafialne i duszpasterskie
date: 2022-03-19T23:25:58.917Z
---
<!--StartFragment-->III Niedziela Wielkiego Postu – 20 marca 2022



1. Cieszymy się z przeżycia **rekolekcji wielkopostnych**. Ich zapis pozostaje dostępny na parafialnym kanale YouTube (link zamieszony również na stronie parafii) zachęcamy do obejrzenia szczególnie te osoby, które nie mogły wziąć udziału na żywo. Módlmy się o ich obfite owoce dla nas i o błogosławieństwo dla naszych gości: o. Wita Chlondowskiego, Agaty i Tomka oraz Pauliny i Maćka.
2. Kontynuujemy modlitwę o pokój w **Ukrainie**. Cieszymy się z obecności rodzin ukraińskich na Mszach św. Witamy Was bardzo serdecznie w naszej parafii. Parafialny Zespół koordynacyjny zaprasza do zgłaszania się wolontariuszy oraz rodzin, które goszczą uchodźców, szczegóły i formularze na stronie *www* parafii oraz na facebooku. Możemy przekazywać naszym gościom informacje o „Spotkaniach Ukraińskich” we wtorki i czwartki od 16.00 w stołówce szkoły podstawowej 171 oraz w środy i piątki od 10.00 w Domu Rekolekcyjnym.. Jest to czas poznawanie się nawzajem przy kawie, ciastku, na wymianę informacji, wspólną zabawę dzieci.. Zapraszamy!
3. Dziś zapraszamy też na niedzielną **Adorację** Najświętszego Sakramentu w kościele od 15.00 do 17.45. Zachęcamy też do zapisywania się na dyżury modlitewne na soboty i niedziele, bo pomaga, jeśli to nie są ciągle te same osoby, które niosą zabezpieczenie obecności w kościele podczas Adoracji.
4. Zapraszamy na **Wieczór Uwielbienia** we wtorki o 20.00 w dużej Sali Domu rekolekcyjnego. Dodatkowo w Wielkim Poście we wtorki od 21.15 do 23.00 proponujemy w kaplicy **Adorację** Najświętszego Sakramentu w intencji pokoju.
5. Okresie Wielkiego Postu proponujemy w piątki Nabożeństwo **Drogi Krzyżowej** o 16.30 (z myślą o dzieciach) i o 18.40 (dla dorosłych i starszej młodzieży), oraz **Gorzkie Żale** – w niedzielę o 17.15.
6. W **Uroczystość Zwiastowania Pańskiego,** w piątek 25 marca:

* będzie odprawiona dodatkowa Msza św. o 10.30 w intencji pokoju w Ukrainie oraz nawrócenia Rosji
* tego dnia ojciec Święty Franciszek dokona Aktu Poświęcenia Rosji i Ukrainy Niepokalanemu Sercu Maryi. Na prośbę papieża chcemy przyłączyć się do tej modlitwy. W związku z tym w naszym kościele o godz. 17.00 wspólnie odczytamy akt poświęcenia i pomodlimy się razem.
* Na wieczornej Mszy św. Wspólnota Zwiastowanie, która obchodzi ten dzień jako święto patronalne, proponuje podjęcie duchowej adopcji dziecka poczętego. Na koniec zapraszają wszystkich do kawiarenki na ciasto i kawę.\
  Z racji uroczystości nie obowiązuje post.



7. Spotkanie **ministrantów**, jak zwykle, w przyszłą sobotę o 10.00. Przewidziane są wspólne gry.

8. Weekend ewangelizacji dzieci „**Tymoteusz**” odbędzie się 2-3 marca. Zapisy **dzieci** 7-9 lat (uczniów klas I-III) kontynuujemy do 26 marca. Zapraszamy również dzieci 7-9 lat z Ukrainy, przewidzieliśmy dla nich tłumaczenie. Z tyłu kościoła dostępne są ulotki, które można wykorzystać do zapisania dziecka.

9. Zapraszamy na cykl spotkań dla **mężczyzn** poświęconych osobie świętego Józefa i tematowi zawierzenia się Bogu przez jego osobę. Pierwsze takie spotkanie w niedzielę 3 kwietnia.

10. Gościmy dziś niepełnosprawną **malarkę** – p. Annę Szczęśniak. Zachęcamy do wsparcia przez zakup jej pracy lub przekazanie ofiary.

11. W tym tygodniu **pożegnaliśmy**: śp. Janinę Miernik. *Dobry Jezu…*

<!--EndFragment-->