---
type: annoucement
title: ogłoszenia parafialne i duszpasterskie
date: 2020-05-24T14:02:27.320Z
---
#### VII Niedziela Wielkanocna, Wniebowstąpienie Pańskie, 24 maja 2020

1. Kontynuujmy modlitwę o **uwolnienie od pandemii** oraz o **dar deszczu**. Ten tydzień to też dni Nowenny przed Zesłaniem Ducha Świętego. Na koniec Mszy wieczornych śpiewamy Sekwencję.
2. To jest ostatni tydzień transmisji codziennej Mszy wieczornej, bo mamy wrażenie, że zapotrzebowanie zdecydowanie spadło. **W tym tygodniu transmitujemy jeszcze:** Msze wieczorne i Adorację Najświętszego Sakramentu po Mszy, a także: Różaniec w poniedziałek o 20.30, Wieczór uwielbienia we wtorek o 20.00 oraz Koronkę do Bożego Miłosierdzia w piątek o 15.00. W kolejnych tygodniach będziemy transmitować Msze niedzielne oraz Msze o 18.00, kiedy poproszą osoby, które zamówiły intencje.

Zachęcamy też do przeżycia **Drogi Światła** w oparciu o montaż przygotowany przez całą Parafialną Radę Duszpasterską naszej parafii, z pomocą Janka Łastowieckiego (montaż) i rodziny Bączyków (muzyka). Korzystając z tej propozycji, dostępnej na [](https://www.youtube.com/watch?v=yZ8kCXKlw-k&t=6s)[YouTube](https://www.youtube.com/watch?v=VueD_c6b7Jc&t=1s), możemy przeżyć 14 spotkań z Jezusem Zmartwychwstałym i przyzywać Ducha Świętego.

3. Następna niedziela to **Uroczystość Zesłania Ducha Świętego**, która kończy Okres Wielkanocny. W wigilię, tj. w sobotę 23 maja zapraszamy o 23.00 na Mszę online. W niedzielę zapraszamy na Msze w porządku niedzielnym, a również na Drogę Światła na żywo (już nie tylko wirtualnie), którą zaczniemy pod kościołem o 14.00 i dalej przejedziemy w kolejne 13 wyznaczonych punktów na terenie parafii, gdzie będziemy razem się modlić. Szczegółowy program, z wyznaczonymi miejscami stacji i czasem, dostępny jest w gablotce i w internecie. Zachęcamy, żeby dołączyć do stacji najbliżej miejsca zamieszkania. Można też będzie śledzić całość na Facebooku.
4. W niedzielę za dwa tygodnie, 7 czerwca w Uroczystość Trójcy Świętej, przeżywać będziemy **Jubileusz naszej parafii**, nasze 70-te urodziny. Zapraszamy na Msze w porządku niedzielnym, bardziej uroczyste będą Msze o 10.30 i o 18.00, które będziemy transmitować online oraz Msza o 12.00, którą planujemy odprawiać na zewnątrz. Przygotowujemy też montaże jubileuszowe o parafii, które będą dostępne w internecie. Powstają maseczki, torby jubileuszowe i pamiątki ceramiczne, które jedne nieodpłatnie a drugie odpłatnie będziemy rozprowadzać. Zachęcamy też wszystkich do **ozdobienia domów**, płotów, okien, żebyśmy mogli stworzyć świąteczny klimat. Można zawiesić stworzony przez siebie baner, albo jakiś obrazek, balony, wstążki. Świętować będziemy pod hasłem: **„Żyję w Opatrzności!”**.
5. **Dzieci** natomiast zapraszamy na „Tymoteusza”, zamiast wcześniej planowanego weekendu będzie to seria małych spotkań w internecie (6 filmików), rozłożonych na dwa tygodnie od 8 czerwca. Zapraszamy do udziału dzieci w wieku 7-9 lat. Mamy nadzieję, że będzie to dla nich wyjątkowy czas poznawania Jezusa, słuchania o Jego miłości i doświadczania jej, wszystko przez nauczania, świadectwa, zadania i piosenki. Żeby wziąć udział, trzeba się zapisać mailowo na adres [tymoteuszwesola@gmail.com](mailto:tymoteuszwesola@gmail.com) .\
   [tutaj można obejrzeć filmik, zapraszający na tymoteusza ](https://www.facebook.com/444169575744240/videos/1353172581692576/)
6. Do zawarcia sakramentalnego **związku małżeńskiego** przygotowują się:

   * **Daniel DOBACZEWSKI**, kawaler z parafii tutejszej i **Kamila Olga CHOSZCZYK**, panna z parafii św. Anny w Długiej Kościelnej (zapowiedź pierwsza),
   * **Aleksander SZTARK**, kawaler z parafii tutejszej i **Karolina WINIAREK**, panna z parafii św. Jana Pawła II w Warszawie Wesołej (zapowiedź pierwsza).