---
type: annoucement
title: ogłoszenia parafialne i duszpasterskie
date: 2022-01-23T21:36:32.660Z
---
<h4 style="text-align:center;">III Niedziela Zwykła – 23 stycznia 2022</h4>

1. Dziś III Niedziela Zwykła - **Niedziela Słowa Bożego**. Przyjmijmy zaproszenie do karmienia się Słowem. Dziś na środku kościoła towarzyszy nam księga Pisma Świętego. Dobrze jakby w naszych domach Biblia znalazła też godne miejsce, by mogła być widziana i używana. Przy tej okazji ogłaszamy nową propozycję : formację biblijną online pt. „**Ewangelia trzynastego apostoła**”, którą poprowadzi teolog Marek Kita. Będą to spotkania wprowadzające do Listów św. Pawła w poniedziałki o 20.00 (przynajmniej raz w miesiącu). Pierwsze spotkanie za 2 lub 3 tygodnie.
2. Od zeszłego poniedziałku, księża zaczęli odwiedzać parafian, którzy ich do siebie zaprosili w ramach **wizyty duszpasterskiej (kolędy)**. Z każdą rodziną, która się zgłosiła, kontaktujemy się na kilka dni przed planowaną wizytą. Podczas trwania kolędy kancelaria parafialna będzie otwarta jak zwykle z wyjątkiem piątkowego popołudnia (czyli otwarta będzie w poniedziałek popołudniu, środę wieczorem i piątek rano).
3. Jeszcze do wtorku trwa **Tydzień powszechnej modlitwy o jedność Chrześcijan**. Program kolejnych spotkań w różnych kościołach wywieszony jest w gablotce. W ramach tego tygodnia w najbliższy wtorek 25 stycznia o 19.00 zapraszamy na wieczór w Wesołej: Nieszpory w kościele (z transmisją online), a po nich spotkanie z biskupem Andrzejem Malickim, zwierzchnikiem Kościoła ewangelicko-metodystycznego w Polsce oraz przewodniczącym Polskiej Rady Ekumenicznej.

   Zapraszamy też do skorzystania z mini-formacji ekumenicznej online przygotowanej przez Wspólnotę *Chemin Neuf*. Każdego dnia publikowany jest: 1. filmik ukazujących różnorodność i piękno naszych kościołów (każdego dnia inne wyznanie), oraz 2. krótkie świadectwo. Wszystkie filmy będą dostępne również po skończonym Tygodniu i mają napisy po polsku (trzeba kliknąć ikonę "ustawienia" w prawym dolnym rogu i w opcji napisy ustawić "polskie").
4. Przypominamy o zaproszeniu dla **małżeństw** na sesję rekolekcyjną „**Kana**” latem, albo na serię trzech weekendów „**1,2,3 Kana**”. Spotkania obejmują konferencje, warsztaty, ćwiczenia z komunikacji w małżeństwie, aktywny wypoczynek. Pierwszy weekend będzie miał miejsce w dn. 5-6 marca w Skorzeszycach koło Kielc. Szczegóły na ulotkach dostępnych w kościele oraz na stronie <http://www.chemin-neuf.pl> w zakładce *Kana dla par i małżeństw*.
5. Natomiast narzeczonych i pary, przed które ten krok mają jeszcze przed sobą, zapraszamy na **kurs przedmałżeński**, który rozpocznie się 21 lutego. Będzie to cykl sześciu spotkań w poniedziałkowe wieczory, dodatkowo z jednym spotkaniem całodziennym. Podczas każdego spotkania proponujemy nauczanie, spotkanie w grupie i czas we dwoje. Szczegóły znajdują się na ulotce z tyłu kościoła. Zapisy na [kancelaria@parafiawesola.pl](mailto:kancelaria@parafiawesola.pl) .
6. Od następnej niedzieli wrócimy do transmitowania **online** jednej Mszy św. niedzielnej – będzie to Msza o 10.30. Widzimy, że rośnie liczba osób chorych lub na kwarantannie. Słyszymy, że są też osoby, które nawet po obecności na Mszy chętnie wróciliby do głoszonego Słowa w naszym kościele. Chcemy wyjść naprzeciw temu oczekiwaniu. Przypominamy jednocześnie, że wtedy kiedy uczestnictwo na żywo we Mszy świętej niedzielnej jest możliwe, to nie można go zastąpić odsłuchaniem transmisji. Rozwiązanie takie jest dobre dla tych, którzy osobiście przyjść do kościoła nie mogą.
7. Razem z samotną mamą, która wychowuje dwoje dzieci poszukujemy **małego mieszkania** (najlepiej 2 pokoje) do wynajęcia w Wesołej centrum lub w Starej Miłosnej. Osoba ta jest pod opieką fundacji „Bliżej Ludzi” i wspierana jest przez parafian. Kontakt z s. Kasią.
8. Już teraz zapraszamy na spotkanie z aktorem Marcinem Kwaśnym, który opowie nam o swoim **doświadczeniu Kościoła**. Będzie to spotkanie z cyklu spotkań synodalnych. W niedzielę, 20 lutego, o 19.15 w domu rekolekcyjnym. Zarezerwujcie sobie czas!!
9. Przypominamy o trwającym **synodzie** o synodalności. Zachęcamy do modlitwy i do rozmowy w domach i rożnych grupach na zaproponowane tematy. Ankiety synodalne można złożyć do skrzyni przed ołtarzem (wtedy i my w parafii możemy mieć z nich pożytek, poznając Wasze opinie i refleksje). Można też przesyłać bezpośrednio do Diecezji w formie papierowej lub elektronicznej.
10. W tym tygodniu **pożegnaliśmy**: śp. Lucynę Zalewską i Henryka Sękowskiego. *Dobry Jezu…*

***MODLITWA SYNODALNA:***\
*Stajemy przed Tobą, Duchu Święty, zgromadzeni w Imię Twoje.\
Z Tobą jedynie, który nas prowadzisz; zamieszkaj w naszych sercach,* \
*naucz nas drogi, którą mamy iść i jak mamy nią podążać.* \
*Jesteśmy słabi i grzeszni; nie dozwól, abyśmy wprowadzali nieład.\
Nie pozwól, by niewiedza sprowadziła nas na niewłaściwą drogę,* \
*albo stronniczość wpływała na nasze działania.* \
*Niech w Tobie odnajdziemy naszą jedność,* \
*abyśmy mogli razem podążać do życia wiecznego,* \
*i abyśmy nie zbaczali z drogi prawdy i tego, co jest słuszne.\
O to wszystko prosimy Ciebie, który działasz w każdym miejscu i czasie,\
w komunii Ojca i Syna, na wieki wieków. Amen.*

<!--EndFragment-->