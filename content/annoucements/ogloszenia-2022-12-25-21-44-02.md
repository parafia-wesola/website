---
type: annoucement
title: ogłoszenia parafialne i duszpasterskie
date: 2022-12-25T21:36:14.632Z
---
<h4 style="text-align:center;">Uroczystość Bożego Narodzenia – 25 grudnia 2022</h4>

1. Dziś i jutro mamy porządek niedzielny Mszy świętych. Jutrzejsza taca przeznaczona jest na budowę nowych świątyń w Diecezji.
2.  27 grudnia, w święto św. **Jana**, ewangelisty, błogosławić będziemy wino.\
   30 grudnia (w piątek) obchodzimy święto **Świętej Rodziny** Jezusa, Maryi i Józefa. Zazwyczaj to święto obchodzimy w pierwszą Niedzielę po Narodzeniu Pańskim, ale w tym roku oktawa trwa od niedzieli do niedzieli. Tego dnia będziemy mieli dodatkową Mszą o 10.30. Na koniec każdej Mszy proponujemy specjalne błogosławieństwo rodzin.\
   1 stycznia obchodzimy Uroczystość **Świętej Bożej Rodzicielki Maryi**. Msze w rozkładzie niedzielnym, ale nie będzie Mszy o godz. 7.00. 
3.  6 stycznia po Mszy św. o 12.00, parafialna ekipa dzieci, organizuje, podobnie jak w zeszłym roku, **Orszak Trzech Króli**.
4.  Zapraszamy na karnawałowy **Bal parafialny** w sobotę 14 stycznia. Zapisy w zakrystii. Koszt udziału to 70-100 zł od osoby, prosimy też o przyniesienie czegoś do jedzenia na ciepło lub na zimno. Zabawę poprowadzi wodzirej. Czas trwania od godz. 19.00 do 1.30.
5.  Pary planujące ślub kościelny, nawet bez ustalonego terminu, zapraszamy na **Kurs dla** **narzeczonych**. Rozpoczniemy 23 stycznia, poprowadzą małżeństwa i o. Krzysztof. Dostępne są ulotki.
6.  We wtorek 3 stycznia 2023 po Mszy św. o godzinie 18ej zapraszamy do kościoła na **wspólne kolędowanie** przy żłóbku. Pragniemy wspólnie przeżywać radość z narodzenia Pana i cieszyć się Jego Obecnością wśród nas. W wielu domach kolędowanie jest rodzinną tradycją, dlatego do współtworzenia tego wieczoru zapraszamy wszystkich, którym bliskie sercu jest muzykowanie i śpiewanie dla Pana. Szczególnie zapraszamy dzieci i rodziny (niekoniecznie muzykujące :-).Wieczór wzorem lat ubiegłych zaanimuje parafialna ekipa muzyczna. Nasi muzycy jednak z radością przekażą mikrofony tym, którzy będą chcieli sami zaprezentować swoją ulubioną kolędę (nawet nieznaną) bądź pastorałkę (z akompaniamentem własnym albo z akompaniamentem ekipy muzycznej). Ze względów organizacyjnych bardzo prosimy o wcześniejsze zgłoszenie chęci zaśpiewania kolędy. Zgłoszenia można dokonać do 31 grudnia wysyłając wiadomość przez  facebooka parafii lub na adres mailowy parafii.
7.  Kontynuujemy **wizytę duszpasterską**. W tym tygodniu chcielibyśmy odwiedzić we wtorek, 27 grudnia: Zakątek, Różana, Dowcip, Apteczna, Szarych Szeregów, Akacjowa; w środę, 28 grudnia: ul. Jaśminowa, Baśniowa, Kasztanowa, Boczna, Mała; w czwartek, 29 grudnia: ul. Berenta, Spokojna, Górna, Kubusia Puchatka; w piątek, 30 grudnia: ul. Konopnickiej, Modrzewiowa, Syrokomli. Rozpoczynamy wizytę o godz. 16.00. W pierwszym tygodniu stycznia kolęda będzie zawieszona, na nowo ruszymy 9 stycznia. Za kilka dni program na dalsze tygodnie będzie dostępny w internecie i w gablotce.
8.  Wszystkim Parafianom i Przyjaciołom Parafii składamy serdeczne **życzenia** Błogosławionych Świąt, by Dobra Nowina o Bogu bliskim napełniła pokojem Wasze serca!

<!--EndFragment-->