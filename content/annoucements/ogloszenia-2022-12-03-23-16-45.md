---
type: annoucement
title: ogłoszenia parafialne i duszpasterskie
date: 2022-12-03T23:11:34.793Z
---
<!--StartFragment-->

<h4 style="text-align:center;">II Niedziela Adwentu – 4 grudnia 2022</h4>

1. Dzisiejszą niedzielą rozpoczynamy nasze adwentowe **rekolekcje parafialne**. Witamy pośród nas  Monikę i Marcina Gajdów – małżeństwo znane z prowadzenia sesji, rekolekcji dla małżeństw i różnych propozycji na styku psychologii i duchowości. Marcin jest diakonem stałym. Msze św. z nauką rekolekcyjną będą od poniedziałku do środy – o 6.45, 10.30 i o 18.00. Po wieczornej Mszy św. zapraszamy na konferencję. Więcej informacji można znaleźć na ulotkach, w gablocie oraz na stronie internetowej.
2.  Dzisiejsza niedziela jest Dniem modlitwy i pomocy materialnej Kościołowi na Wschodzie. Na ten cel zbieramy ofiary do puszek po wszystkich Mszach świętych.
3.  Przypominamy, że podczas Adwentu:

* Msze św. roratnie (na które zapraszamy ze świecami) odprawiamy o 6.45. Od poniedziałku do piątku gromadzimy się w kaplicy, a w soboty – w kościele. W poniedziałki, środy i piątki Roraty animowane są szczególnie z myślą o dzieciach (w tym tygodniu wyjątkowo tylko w piątek).
* Adorację Najświętszego Sakramentu, oprócz codziennych wieczorów i weekendów, proponujemy również we wtorki od 21.00 do 23.00 w kaplicy. Możemy modlić się szczególnie w intencji pokoju.

4. W czwartek**,** 8 grudnia, obchodzimy **Uroczystość Niepokalanego Poczęcia Najświętszej Maryi Panny**. Zapraszamy na Msze św. o 7 i 18, na godzinę łaski od 12 do 13 i na wieczór dziękczynno-uwielbieniowy po Mszy św. wieczornej. Tego wieczoru będzie okazja, aby dziękować Bogu za dar potomstwa, ale również czas modlitwy wstawienniczej za małżeństwa starające się o potomstwo i błogosławieństwo dla matek oczekujących dziecka.

Zachęcamy do powierzenia takich intencji w formie pisemnej. Przy wyjściu z kościoła są małe karteczki, długopisy i skrzynka, do której można je złożyć.

5. Parafialny zespół **Caritas** prowadzi akcję **kosz miłosierdzia**, do którego jeszcze przez tydzień, tj. do niedzieli 11 grudnia, możemy składać produkty żywnościowe z długim terminem ważności, przeznaczone na paczki świąteczne dla potrzebujących rodzin w parafii. Dziękujemy też wszystkim, którzy w piątek i sobotę uczestniczyli w zbiórce darów w sklepach KM Zielona i Biedronka. Dzisiaj mija termin przynoszenia prezentów dla dzieci, których imiona były zapisane na gwiazdkach. Zachęcamy do zakupu **świec** Wigilijnego Dzieła Pomocy Dzieciom.

 6. **Seniorzy** z Gniazda Rodzinnego w Wesołej zaprosili naszych najmłodszych parafian do wspólnego przygotowywania ozdób świątecznych. Warsztaty odbędą się 17.12 w Gnieździe Rodzinnym. Animatorzy grup animacyjnych będą w tym czasie wraz z dziećmi.  Przewidziane  jest wspólne wykonywanie kartek świątecznych, kolędowanie z seniorami oraz poczęstunek. Dzieci zapraszamy na 10:20 na parking przy kościele, skąd wraz z nami udadzą się w odwiedziny do seniorów. Zakończenie planujemy na godz. 12. W trakcie spotkania, oprócz wspólnej pracy manualnej nie zabraknie kolędowania oraz poczęstunku dla uczestników. Bardzo prosimy o przyniesienie ze sobą podstawowych materiałów plastycznych - kartek technicznych i kolorowych, dzieci proszone są o zabranie piórników z kredkami, flamastrami, nożyczkami i klejami. Mamy nadzieję, że ten wspólny czas stworzy wyjątkową możliwość do relacji międzypokoleniowych.

 7. Zapraszamy na kolejne spotkanie ***Wiara i Praca***, które odbędzie się w najbliższy piątek, 9 grudnia, o godz. 20 w Sali ks. Prałata Wysockiego w Domu Rekolekcyjnym.\
Bóg przychodzi do nas i jest obecny w rzeczywistości, w której żyjemy. Możemy być zaproszeni do bardzo radykalnego pójścia za Jezusem, które zmienia całe nasze życie i pracę. Ten radykalizm nie oznacza jednak złożenia siebie w ofierze, ale otwarcie się na miłosierdzie, jakie Bóg ma względem nas i przyjęcie postawy miłosierdzia wobec innych.\
Na najbliższym spotkaniu będziemy się zastanawiać, co znaczą w kontekście naszej pracy słowa Jezusa: „Chcę raczej miłosierdzia niż ofiary”. Spotkania, jak zawsze, są otwarte dla wszystkich. Można zaprosić swoich przyjaciół, znajomych, współpracowników…

 8. Jako parafia otrzymaliśmy serdeczne **podziękowanie** za udział w Akcji MIVA Polska 1 grosz za 1 kilometr 2022. Na pomoc w zakupie środków transportu dla polskich misjonarzy oraz zakup rowerów i motorowerów dla rodzimych katechistów misyjnych oraz wózków inwalidzkich dla niepełnosprawnych w miejscach i regionach, gdzie pracują polscy misjonarze, przekazaliśmy 5 446 zł.

 9. Na niedzielę 8 stycznia 2023 r. wieczorem jest zaplanowany **Koncert Kolęd Ukraińskich** w naszym kościele, wykonany przez chór mieszkańców Dzielnicy Wesoła. Mogą wziąć udział wszyscy chętni od 15 roku życia wzwyż, a w szczególności nasi bracia i siostry z Ukrainy. Brak znajomości języka ukraińskiego absolutnie nie stanowi problemu. Zgłoszenie można zostawić w zakrystii, przekażemy je pani Tatianie, która korzysta ze wsparcia Urzędu Dzielnicy i Ośrodka Kultury.

 10. Za tydzień, czyli 12 grudnia zaczniemy **wizytę duszpasterską**. Wrócimy do „tradycyjnej kolędy” sprzed pandemii od drzwi do drzwi. Rozpoczniemy od Wesołej Centrum: ***Poniedziałek***, 12 grudnia ul. Skargi i Moniuszki, ***Wtorek***, 13 grudnia: ul. Spółdzielcza, Tęczowa, Powstańców Warszawy, Kościelna, Sapiehy, ***Środa***, 14 grudnia: ul. Współczesna i Kwiatowa, ***Czwartek***, 15 grudnia: Słoneczna, Cicha, Chopina i Wąska, ***Piątek***, 16 grudnia: ul. Kilińskiego numery od 1 do 20.

 11. W tym tygodniu **pożegnaliśmy** śp. Annę Sztandur, Wacława Kostrzewskiego i Janinę Nierojewską. *Dobry Jezu…*

<!--EndFragment-->