---
type: annoucement
title: ogłoszenia parafialne i duszpasterskie
date: 2021-11-22T15:04:23.546Z
---
<h4 style="text-align:center;">Uroczystość Chrystusa Króla – 21 listopada 2021?</h4>

1. Dzisiejsza niedziela to ostatnia niedziela roku liturgicznego - Uroczystość Chrystusa Króla Wszechświata.
2. Zgodnie z ogłoszoną w listopadzie ub.r. przez papieża Franciszka decyzją, począwszy od 2021 r., właśnie dziś (a nie jak dotąd w Niedzielę Palmową) obchodzimy **Światowe Dni Młodzieży** na szczeblu diecezjalnym. W tym roku odbędą się pod hasłem „Wstań. Ustanawiam cię świadkiem tego, co zobaczyłeś”.
3. Dzisiejsza **taca** przeznaczona jest na Wyższe Diecezjalne Seminarium Duchowne.
4. W odpowiedzi na apel abp. Stanisława Gądeckiego, zgodnie w ubiegłotygodniową zapowiedzią, odbywa się dziś ogólnopolska **zbiórka funduszy na rzecz migrantów**\
   z granicy polsko-białoruskiej. *„Wszystkich wiernych i ludzi dobrej woli proszę\
   o gorącą modlitwę w intencji Polski, w intencji ofiar tego kryzysu oraz o jego pokojowe zażegnanie” –* napisał w swoim komunikacie przewodniczącego Konferencji Episkopatu Polski.
5. Zachęcamy do **modlitwy** o obfite owoce przeżywanego w tych dniach weekendu *Alpha* oraz skupienia Wspólnoty *Zwiastowanie*.
6. Zapraszamy na weekend Wiara i Praca „**Praca dla Boga czy praca Boga?**”, 4-5 grudnia w domu rekolekcyjnym księży Marianów w Sulejówku. Pragniemy zrobić coś dobrego dla Boga i dać Jemu naszą pracę. Ale to Bóg najpierw chce pracować w nas i przez nas. Będziemy wspólnie słuchać i uczyć się, jak w naszym życiu możemy przejść od „dzieł dla Boga” do „dzieł Boga”. W ramach weekendu: nauczania, modlitwa, dzielenie w grupkach, chwile wytchnienia i rozmowy.
7. Parafialny Zespół Caritas informuje, ze w koszyku z boku ołtarza przygotowane są gwiazdki z imieniem i wiekiem dziecka , dla którego możemy przygotować świąteczny prezent wartości około 100 zł. Oprócz dzieci z potrzebujących rodzin z Wesołej prezenty otrzymają tez dzieci z zaprzyjaźnionej parafii w Mistowie. Prezenty prosimy składać w kościele przez dwa tygodnie, do niedzieli 12 grudnia. Aby paczki trafiły do właściwych adresatów prosimy o przyczepienie do nich pobranych gwiazdek. \
   Jak co roku w kościele został ustawiony kosz miłosierdzia, do którego przez dwa tygodnie do 12 grudnia możemy składać produkty żywnościowe z długim terminem ważności, przeznaczone na paczki świąteczne dla potrzebujących rodzin w parafii. \
   Od dziś dostępne są świece Wigilijnego Dzieła Pomocy Dzieciom, z których dochód przeznaczony jest na poprawę losu setek tysięcy dzieci z rodzin potrzebujących wsparcia, zapraszamy do zakupu.
8. W Kościele powszechnym rozpoczął się **Synod o Synodalności**. Papież Franciszek poprosił cały Kościół, aby podjął drogę wsłuchania się w głos wszystkich wierzących. Każdy z nas jest zaproszony do wzięcia udziału w tym historycznym wydarzeniu. Zapraszamy do modlitwy za synod oraz do wzięcia udziału w ankiecie synodalnej. Niedzielę za dwa tygodnie szczególnie poświęcimy tematowi synodalności.

**MODLITWA SYNODALNA**: *Stajemy przed Tobą, Duchu Święty, zgromadzeni w Imię Twoje. Z Tobą jedynie, który nas prowadzisz; zamieszkaj w naszych sercach, naucz nas drogi, którą mamy iść i jak mamy nią podążać. Jesteśmy słabi i grzeszni; nie dozwól, abyśmy wprowadzali nieład. Nie pozwól, by niewiedza sprowadziła nas na niewłaściwą drogę, albo stronniczość wpływała na nasze działania. Niech w Tobie odnajdziemy naszą jedność, abyśmy mogli razem podążać do życia wiecznego, i abyśmy nie zbaczali z drogi prawdy i tego, co jest słuszne. O to wszystko prosimy Ciebie, który działasz w każdym miejscu i czasie, w komunii Ojca i Syna, na wieki wieków. Amen.*

<!--EndFragment-->