---
type: annoucement
title: ogłoszenia parafialne i duszpasterskie
date: 2023-03-12T10:37:32.932Z
---
<!--StartFragment-->

<h4 style="text-align:center;">III Niedziela Wielkiego Postu – 12 marca 2023</h4>

1. Wielbimy Boga za dar **rekolekcji parafialnych**, które przeżywaliśmy od niedzieli do środy. Dziękujemy wszystkim, którzy zaangażowali się w ten czas, w słuchanie słowa Bożego, celebracje, uwielbienie Boga. Bardzo dziękujemy wszystkim posługującym: tym, którzy zapewnili piękną oprawę muzyczną, obsługę techniczną i transmisję internetową, pomagali w ustawianiu i sprzątaniu, przygotowali ciasta. Zachęcamy do dzielenia się świadectwami przeżycia tego czasu, otrzymaną łaską, słowem... Również gdyby ktoś miał jakieś pytania lub uwagi, to zachęcamy do rozmowy lub napisania maila na adres kancelarii. Zachęcamy też do korzystania dalej z kazań i nauczań rekolekcyjnych dostępnych na [parafialnym kanale YouTube](https://www.youtube.com/@ParafiaOpatrznosciBozejWesoa).    
2.  Gościmy dziś Zbyszka Masewicza, odpowiedzialnego za **4. Muszkietera** w Polsce. Spora grupka panów z naszej parafii wzięła udział w ich propozycjach. Najbliższy Ekstremalny Weekend Charakteru, tym razem nad Bałtykiem, będzie miał miejsce w dn.  23-26 marca.
3.  We wtorek przed Mszą wieczorną tj. o 17.30 przeczytamy **wypominki**, których czytanie pominęliśmy w ostatni wtorek ze względu na rekolekcje.
4.  Podczas Wielkiego Postu w każdą niedzielę odprawiamy **Gorzkie Żale** o godz. 17.15. W piątki zapraszamy na nabożeństwo **Drogi Krzyżowej** o 16.45 z myślą o dzieciach, a po Mszy św. wieczornej, ok. 18.40 – dla dorosłych i młodzieży. W najbliższy piątek nastolatki poprowadzą Drogę Krzyżową na terenie parafialnym (na górce obok Domu rekolekcyjnego, początek przy garażach), a w kościele zaproponujemy indywidualnie przeżywaną modlitwę w oparciu o przygotowane rozważania.\
   W gablotce znajduje się plakat z zaproszeniem na liturgię stacyjną w kolejnych parafiach warszawskich.
5. **CARITAS:** Zespół Caritas naszej parafii włącza się w ogólnopolską akcję Caritasu: TAK – POMAGAM Jest to **zbiórka** żywności i chemii gospodarczej dla najbardziej potrzebujących, która odbędzie się 17 i 18 marca w sklepach KM Zielona i Biedronka Wesoła. Zapraszamy, aby wspomóc to dzieło wrzucając dary do koszów w sklepach lub też przez wzięcie dwugodzinnego dyżuru w sklepie zbierając dary. Zapisy [pod linkiem tutaj](https://docs.google.com/spreadsheets/d/1RSpQCfjW1IYQPEgxafVDc_ZMkK5856uv/edit?usp=sharing&ouid=115763822647869875000&rtpof=true&sd=true) lub w zakrystii.\
   Zachęcamy też do składania darów do **kosza miłosierdzia**, który będzie stał w kościele przez kolejne trzy niedziele. Prosimy o produkty spożywcze z długim terminem ważności oraz chemię gospodarczą. Z zebranych darów do kosza oraz podczas zbiórek w sklepach będą robione **paczki** dla potrzebujących z naszej parafii. Można je wesprzeć też poprzez przelew na konto parafii z dopiskiem „Caritas”. Zachęcamy też do nabywania wielkanocnych **świec** Caritasu.  
6. W najbliższy czwartek 16 marca (trzeci czwartek miesiąca) zapraszamy na Nieszpory o **jedność chrześcijan** w kościele o 19.00. Po modlitwie – mały czas formacji ekumenicznej.
7.  Od najbliższej soboty (tj. 18.03) rozpoczynamy przygotowania do Triduum Paschalnego dla **ministrantów**. Zapraszamy wszystkich ministrantów do uczestniczenia w zbiórkach w każdą sobotę o godzinie 10:30. Nasze zaproszenie kierujemy szczególnie do tych, którzy chcą służyć przy ołtarzu w Wielki Czwartek, Piątek oraz Sobotę.
8. Potrzebujemy jeszcze do pomocy przy weekendzie **Tymoteusz (22-23 kwietnia)** dorosłych i nastolatków 16-18 lat. Jest to ważny i piękny czas zarówno dla dzieci jak i dla posługujących, wspaniały czas ewangelizacji, mówienia dzieciom o Jezusie przez słowa, świadectwa, gry, zabawy, piosenki. Chętnych, prosimy o kontakt w zakrystii, telefonicznie lub mailowo z s. Kasią lub z którymś z ojców.\
   Zaplanowaliśmy **czas przygotowania dla tych, którzy będą w posłudze**,w sobotę, 25 marca od godz. 10.00 do 13.30.
9.  Zapraszamy na kolejne spotkanie **młodzież w wieku 10-13** lat. Spotkanie to, na którym będziemy wspólnie bawić się, śpiewać i rozwijać swoje talenty i zainteresowania na warsztatach, odbędzie się w sobotę, 25 marca, w naszym Domu rekolekcyjnym o godz. 15.00. Więcej szczegółów i zapisy [pod linkiem tutaj](https://docs.google.com/forms/d/e/1FAIpQLSe2NIyZGYvUEhg4-kCI75_qzmpb3vP8CPzvdy5Z_rcZPAaDCA/viewform?usp=share_link)
10.  W sobotę przed Niedzielą Palmową, czyli 1 kwietnia, proponujemy wyjazd do Inowłodza koło Tomaszowa Mazowieckiego na wyjątkowe wydarzenie: **Drogę do Jerozolimy**. Jest to interaktywne plenerowe widowisko Wielkanocne, które bardzo pięknie przedstawia nowotestamentową historię życia i misji Jezusa, a my jako widzowie będziemy częścią tego przedstawienia. Mamy zarezerwowane 60 biletów, wyjedziemy autokarem ok 9.30 z Wesołej, powrót ok 16.30. Koszt ok 50 zł. Jest to wydarzenie dla dorosłych i jak i dla starszych dzieci, które wprowadza nas w Wielki Tydzień. Można zapisywać się przez formularz dostępny [pod linkiem tutaj](https://forms.gle/jxvKjX7RNFnMXW818)
11.  W ramach „Roku Jerzego Nowosielskiego” w sobotę za dwa tygodnie, tj. 25 marca, po raz drugi gościć będziemy pana **Michała Klingera** – teologa prawosławnego i dyplomatę. Tym razem w kościele opowie o spojrzeniu prof. Nowosielskiego na krzyż i drogę krzyżową. Zachęcamy do obejrzenia na parafialnym kanale YouTube poprzedniego spotkania – wprowadzenia do teologii ikony [pod linkiem tutaj](<1. <https://www.youtube.com/watch?v=9dRmKgCpHx8&t=1597s>>)
12.  Budujące się **Centrum *Siloe*** w Mistowie prosi o wsparcie poprzez przekazanie 1,5 % należnego podatku. Bliższe informacje pod adresem mailowym [mistow@chemin-neuf.pl ](mailto:mistow@chemin-neuf.pl)lub numerem telefonu 510 090 690.
13.  **Pożegnaliśmy** w tym tygodniu śp. Romana Kalupa i śp. Leonarda Łuńskiego. *Dobry Jezu…*

<!--EndFragment-->