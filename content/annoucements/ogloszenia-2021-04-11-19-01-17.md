---
type: annoucement
title: ogłoszenia parafialne i duszpasterskie
date: 2021-04-11T18:57:11.845Z
---
<!--StartFragment-->

<h4 style="text-align:center;">II Niedziela Wielkanocna – Niedziela Miłosierdzia – 11 kwietnia 2021</h4>

1. Przeżywamy dziś Niedzielę Miłosierdzia, która zamyka Oktawę Wielkanocy. O godz. 15.00 zapraszamy na **Nabożeństwo do Miłosierdzia Bożego** (rozważania tekstów biblijnych oraz tekstów z dzienniczka siostry Faustyny), które będzie też transmitowane na parafialnym kanale YouTube. Po nabożeństwie kontynuowana będzie Adoracja Najśw. Sakramentu w ciszy do 17.45. Modlitwa ku czci Bożego Miłosierdzia otwiera dziś na łaskę odpustu zupełnego.
2. Młodzież zapraszamy na kolejne spotkanie **Młodzi OPEN online**. Dziś, inspirując się encykliką papieża Franciszka *Fratelli Tutti*, mowa będzie o chrześcijańskim podejściu do polityki. Link pod wydarzeniem na FB.
3. Zachęcamy do brania buteleczek z wodą poświęconą podczas Wigilii Paschalnej.
4. Zapraszamy na kolejne spotkanie Wiara i Praca online - w najbliższy piątek 16 kwietnia 2021 o godz. 20. Tematem spotkania będzie „**Kryzys w pracy. Wyjść na prostą**.”. Link do spotkania znajdziecie na stronie FB parafii i *Wiara i Praca*.
5. **Dziękujemy** wszystkim, którzy wzięli udział w pracach ogrodowych na terenie przykościelnym w dniu wczorajszym.
6. W piątek 16 kwietnia wypada trzeci piątek miesiąca, zatem Msza wieczorna sprawowana jest w intencjach **małżeństw w kryzysie**. Podczas Mszy można podać imiona osób, za które się modlimy. Od 19.00 do 20.00 Wspólnota *Zwiastowanie* poprowadzi spotkanie modlitewne przy wystawionym Najświętszym Sakramencie.
7. Zachęcamy do zapisywania się na **Kurs *Alpha***, który rozpoczniemy 19 kwietnia. To jest bardzo dobra propozycja, żeby usłyszeć dobre głoszenie fundamentalnych prawd chrześcijaństwa, poznać ludzi, podyskutować, postawić pytania. Zachęcamy do zapisów i przekazywania zaproszenia innym. Na razie mamy mało zgłoszeń, chociaż prosiliśmy o zapisy do jutra włącznie. W poprzednich latach można było przyjść bez zapisu, ale w obecnych warunkach musimy wszystko przygotować z większym wyprzedzeniem. W tym roku będzie to kurs, w którym będzie można wziąć udział spotykając się w 8-osobowej grupce do wyboru: na żywo lub online.
8. Prosimy,, by na koniec Mszy znalazł się ktoś, kto mógłby stanąć przed wejściem do kościoła z **tacą**. Dziękujemy tym, którzy taką posługę podejmą, jak i tym, którzy ofiary przekazują przelewem bankowym. Dzisiejsza taca przeznaczona jest na działa charytatywne „Caritas” naszej Diecezji.
9. W tym tygodniu **pożegnaliśmy** p. Helenę Redek, Mariannę Drożdż i Irenę Perlak. Powierzmy ich Bożemu Miłosierdziu. *Dobry Jezu…*

**CHRYSTUS ZMARTWYCHWSTAŁ! PRAWDZIWIE ZMARTWYCHWSTAŁ!**

<!--EndFragment-->