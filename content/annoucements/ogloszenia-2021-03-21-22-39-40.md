---
type: annoucement
title: ogłoszenia parafialne i duszpasterskie
date: 2021-03-21T22:36:06.662Z
---
<!--StartFragment-->

<h3 style="text-align:center;">V Niedziela Wielkiego Postu – 21 marca 2021</h3>

1. Od tej niedzieli przeżywamy w naszej parafii **Rekolekcje wielkopostne**, które prowadzi Zespół ***Mocni w Duchu*** wraz z jezuitą o. Jackiem Olczykiem. Program dostępny jest na ulotkach przy wyjściu z kościoła i z kaplicy oraz w gablotce i w internecie. Msze niedzielne będą według naszego normalnego rytmu, a od poniedziałku do środy: o 8.00, 17.00 i 19.00. Spowiedź będzie możliwa rano od 7.30, a popołudniu od 16.00 i od 18.00. W poniedziałek dodatkowo zapraszamy na animowany wieczór pojednania, z udziałem kilku spowiedników od 20.00 do 22.00. Wieczorne Msze we wtorek będą Mszami z modlitwą o uzdrowienie a w środę – z modlitwą o Chrzest w Duchu Świętym. W internecie transmitować będziemy Msze w niedzielę o 12.00 i o 18.00, a od poniedziałku do środy o 19.00.\
   Podczas trwania rekolekcji kancelaria parafialna będzie nieczynna. W pilnych sprawach prosimy o kontakt telefoniczny lub mailowy.
2. Młodzież przygotowującą się do **bierzmowania** zapraszamy na spotkanie rekolekcyjne specjalnie dla nich w niedzielę w kościele: młodsza grupa o 16.45, starsza o 19.15. **Adoracja Najśw. Sakramentu i Gorzkie Żale** będą w tę niedzielę w kaplicy a nie w kościele.\
   Specjalne rekolekcyjne spotkanie dla **dzieci** w wieku 5-11 lat proponujemy we wtorek o 16.00 w kaplicy. Spotkania dla bierzmowanych i dla dzieci będą też transmitowane\
   w internecie.
3. Poświęcenie **nowego krzyża** na skrzyżowaniu ulic 1 Praskiego Pułku i Armii Krajowej planujemy na środę 24 marca o 15.00. Dziękujemy tym, którzy przyczynili się do wykonania i postawienia krzyża.
4. W czwartek 25 marca przeżywamy **Uroczystość Zwiastowania Pańskiego**. Na koniec wieczornej Liturgii będzie możliwość podjęcia Duchowej Adopcji Dziecka Poczętego. Modlitwę poprowadzi wspólnota Zwiastowanie.
5. W piątek tym tygodniu zapraszamy na nabożeństwo **Drogi Krzyżowej** dla dzieci, które udostępnimy w internecie. Wieczorem o 19.00 przeżyjemy Drogę Krzyżową w terenie. Zaczniemy między plebanią a garażami na dole i przejdziemy przez górkę do krzyża na dole cmentarza, modląc się przy stacjach z zawieszonymi na drzewach reprodukcjami Drogi Krzyżowej z naszego kościoła.
6. W Niedzielę Palmową rozpoczynamy **Wielki Tydzień**. Jeśli nie zmienią się przepisy, to Liturgie Wielkiego Czwartku i Piątku odprawimy w kościele, w którym będą mogły przebywać jedynie osoby posługujące w liturgii. Już te osoby wypełnią limity osób w naszym kościele. Wszystkich innych zapraszamy do uczestnictwa przez internet. Liturgię Wigilii Paschalnej planujemy natomiast na zewnątrz, a będzie ona również transmitowana w internecie.
7. Przypominamy o trwających **akcjach charytatywnych**. Dla dzieci w ramach programu Caritas „Czas miłosierdzia – dar Juniora dla Seniora”: **skarbonki**, które z ofiarami na wsparcie osób starszych będzie można oddać już za tydzień (w Niedzielę Palmową). **Kosz Miłosierdzia**: w koszu przy ołtarzu oraz na plebanii zbieramy artykuły żywnościowe z wydłużoną datą ważności oraz środki czystości. Dostępne też jeszcze są paschaliki i **świece wielkanocne**, z których dochód wesprze zbiórkę na operację serca chorego Frania – naszego małego parafianina. W niedzielę palmową będą też kiermasz ciast a dochód z nich będzie przeznaczony na Franka.
8. Mamy już ulotki na **Kurs Alpha**, który rozpoczniemy 19 kwietnia. Będzie to kurs, w którym będzie można wziąć udział spotykając się w 8-osobowej grupce do wyboru: na żywo lub online. Zachęcamy do zapisów i przekazywania zaproszenia innym.
9. Trwa **remont** w Domu rekolekcyjnym. Zachęcamy do wsparcia prac przez dary pieniężne i modlitwę. Prosimy też, by na koniec Mszy znalazł się ktoś, kto mógłby stanąć przed wejściem do kościoła z **tacą**. Dziękujemy tym, którzy taką posługę podejmą, jak i tym, którzy ofiary przekazują przelewem bankowym.
10. W tym tygodniu **pożegnaliśmy** p. Kazimierza Kowala i p. Amelię Marcinek. Powierzmy ich Bożemu Miłosierdziu. *Dobry Jezu…*

<!--EndFragment-->