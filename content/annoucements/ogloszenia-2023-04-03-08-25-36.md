---
type: annoucement
title: ogłoszenia parafialne i duszpasterskie
date: 2023-04-03T08:18:12.573Z
---
<!--StartFragment-->

<h4 style="text-align:center;">VI Niedziela Wielkiego Postu – Niedziela Palmowa Męki Pańskiej - 2 kwietnia 2023</h4>

1. Dziś Niedziela Męki Pańskiej – Niedziela Palmowa

   * na początku każdej Mszy świętej błogosławimy palmy,
   * Liturgie o 12.00 i o 18.00 rozpoczynamy na zewnątrz,
   * dziś 18. rocznica śmierci papieża Jana Pawła II. Przy wyjściu z kościoła dostępny jest darmowy egzemplarz „Dobrych Nowin” poświęcony jego pamięci.
2. W poniedziałek wieczorem w kaplicy zapraszamy do skorzystania z możliwości **spowiedzi** od 18.40 aż do 21.00, albo i dłużej, jeśli będzie potrzeba. Będzie kilku księży dyspozycyjnych i najlepsze możliwe warunki na spowiedź!
3.  W **Wielki Czwartek** nie ma Mszy porannej. Kto może, zapraszamy do dołączenia do naszych księży na Liturgię Krzyżma celebrowaną o 10.00 w katedrze. O 19.00 zapraszamy na Liturgię Wieczerzy Pańskiej. Potem do północy będzie możliwość Adoracji Najświętszego Sakramentu w Ciemnicy (w kościele).
4. W **Wielki Piątek** o 9.00 zapraszamy na Jutrznię, potem Adoracja będzie przez cały dzień do 17.00 (z przerwą na Drogę Krzyżową o 15.00). Liturgię Męki Pańskiej sprawować będziemy o 19.00. W tym dniu kancelaria parafialna będzie nieczynna. Chorych odwiedzimy tydzień później, w piątek 14 kwietnia.
5. W **Wielką Sobotę** błogosławimy pokarmy w kościele od 9.30 do 15.30 (co pół godziny). W kaplicy, przy Grobie Pańskim, będzie Jutrznia o 9.00, a Adoracja Najświętszego Sakramentu możliwa do 15.30, podczas tego czasu, do godz. 15.30, będzie też jeden ksiądz spowiadał.\
   Na celebrację Wigilii Paschalnej zapraszamy do kościoła na 21.00. Zachęcamy do przyniesienia własnych świec z ochronką dobrze zabezpieczającą przed kapaniem wosku. Sprzątanie wosku z podłogi jest bardzo trudne. Wszystkie trzy wieczorne liturgie Triduum Paschalnego będą transmitowane w internecie i na ścianę kościoła, a Wigilia Paschalna – również do kaplicy.\
   W **procesji** rezurekcyjnej pójdziemy na cmentarz na koniec Wigilii Paschalnej. Wspólne uwielbienie zakończy naszą modlitwę, a po niej zapraszamy na gorącą czekoladę. Zrezygnujmy z używania petard i fajerwerków, żeby uniknąć skojarzeń z odgłosami toczącej się niedaleko nas wojny, a również w trosce o zwierzęta.\
   Program Wielkiego Tygodnia dostępny jest też na kartkach przy wyjściu z kościoła.

   W Wielką Sobotę o godz. 16.00 do 17.00 potrzebujemy pomocy 5 osób, zarówno pań jak i panów do przygotowania kaplicy i kościoła na Wigilię Paschalną. Można zgłaszać się do s. Kasi pod numerem 728 327 667. 
6.  *Bohaterki biblijne – bohaterkom życia codziennego w Wesołej* – to nowa **kobieca** inicjatywa skierowana do wszystkich pań. Zapraszamy 14 kwietnia o godz. 19.00 do kawiarenki na pierwsze spotkanie z Magdą Grabowską autorką książek z serii „Niezapomniane. Bohaterki Biblii”.
7. W dniu jutrzejszym **urodziny** obchodzi ks. Krzysztof Przesmycki, któremu składamy serdeczne życzenia i zachęcamy do modlitwy za niego.
8. W tym tygodniu **pożegnaliśmy** śp. Ewę Marię Janaszewską i śp. Wiesławę Kądzielską. *Dobry Jezu…*

<!--EndFragment-->