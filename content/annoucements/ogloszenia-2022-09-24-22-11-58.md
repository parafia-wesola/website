---
type: annoucement
title: ogłoszenia parafialne i duszpasterskie
date: 2022-09-24T22:07:23.645Z
---
<!--StartFragment-->

<h4 style="text-align:center;">XXVI Niedziela Zwykła – 25 września 2022</h4>

1. Na dole cmentarza, przy bramie do lasu, stanął **nowy krzyż**. Zastąpił on poprzedni, który spróchniał i zagrażał rozpadem. Bardzo dziękujemy p. Krzysztofowi Wirchomskiemu za zasponsorowanie i wykonanie krzyża, a panom w jego firmy za przywiezienie i zainstalowanie. Nie poradzilibyśmy sobie bez bardzo cennej pomocy strażaków z Wesołej i z Rembertowa oraz Piotra Parzonki. Serdecznie dziękujemy! Błogosławieństwo krzyża planujemy na koniec procesji na cmentarzu w Uroczystość Wszystkich Świętych.
2. We wtorek 27 września rozpoczynamy na nowo po lecie **Wieczory uwielbienia**. Zapraszamy do dużej sali Domu rekolekcyjnego na godz. 20.00 na czas modlitwy spontanicznej, uwielbienia Pana, przyjęcia Jego słowa.
3. Jak co roku 28 września, w rocznicę beatyfikacji bł. Michała Sopoćki, spowiednika świętej Faustyny, proponowana jest modlitwa na skrzyżowaniach ulic w ramach inicjatywy ***Iskra Bożego Miłosierdzia***. My również chcemy modlić się Koronką o miłosierdzie dla nas i świata całego. Spotkanie o 15.00 pod krzyżem na skrzyżowaniu ulic 1 Praskiego Pułku i Armii Krajowej.
4. Nowy rok programu przygotowań do **bierzmowania** zaczniemy w czwartek 29 września. Grupa kontynuująca drugi rok spotyka się o 19.30. Ci, którzy chcieliby zacząć przygotowania (młodzież klas ósmych i starszych), zapraszamy na spotkanie o 18.30. Młodzi, którzy nie uczą się w szkołach na terenie naszej parafii, proszeni są o zgłoszenie w zakrystii lub w mailu na adres kancelarii.
5. 1 października wypada **pierwsza sobota** miesiąca. Zapraszamy na nabożeństwo o 17.00.
6. 3 października rozpoczniemy **Kurs *Alpha*** dla młodych i dla dorosłych. Ulotki są dostępne przy wyjściu z kościoła, użyjmy je do przekazania zaproszenia innym. Kurs ten to dobra okazja do usłyszenia Dobrej Nowiny chrześcijaństwa, do poznania się między ludźmi przy wspólnej kolacji i do podyskutowania. Propozycja dotyczy zarówno osób wierzących, jak i poszukujących i nie widzących miejsca dla siebie w Kościele. To jest również sposób na przygotowanie w naszej parafii dorosłych do bierzmowania. Zapisy na adres mailowy lub przez formularz w internecie.\
   Osoby, które przeżyły ten Kurs dla siebie, a teraz chcą włączyć się do **posługi**, zapraszamy na spotkanie w poniedziałek 26 września o 19.00 w dużej sali Domu rekolekcyjnego (to już drugie takie spotkanie, ale można jeszcze dołączyć).
7. **Nastolatkom starszym**, tj. w wieku 16-19 lat chcemy zaproponować pierwsze spotkanie w środę 5 października o 19.00. Będzie o przeżywaniu relacji z rodzicami. Będzie też okazja,\
   by wypowiedzieć, jakie są realne potrzeby i oczekiwania młodych co do propozycji dla nich.
8. **Nastolatków** w wieku 14-18 lat wspólnota *Chemin Neuf* zaprasza na pierwszy po wakacjach **weekend** w dniach 8-9 października w Domu rekolekcyjnym w Wesołej. Tym razem ten czas rozrywki, formacji i modlitwy zatytułowany jest „W świecie, ale nie ze świata”. Będzie o tym, co zrobić, gdy najlepszy kolega/koleżanka jest niewierzący/a? Jak radzić sobie z trudnościami, gdy znajomi w szkole naśmiewają się z wiary i Kościoła? Jak przeżywać chrześcijańskie zaangażowanie w domu, szkole, kościele, w relacjach? Znajdzie się też czas i miejsce na spotkania towarzyskie, pracę w grupach, warsztaty, konferencje, spotkanie z Bogiem i wspólne świętowanie
9. Od niedzieli 9 października rozpoczynamy animacje **Liturgii słowa dla** **dzieci**. Potrzebujemy wsparcia młodzieży i dorosłych w grupie animacyjnej. Zachęcamy do zgłaszania się do tej posługi.
10. Rozpoczynamy cykl spotkań dla **małżeństw** zwany KANA WELCOME. Jest to propozycja 10 comiesięcznych spotkań w małych grupach 3-4 małżeństw wokół tematów poświęconych budowaniu i rozwojowi relacji w małżeństwie i rodzinie, przeżywanych w małych grupachnok. 3-4 małżeństw oraz jednego wyjazdu weekendowego. Spotkanie informacyjne dla wszystkich chętnych odbędzie się w następną niedzielę *2 października od 16.00 do 18.00* w Domu rekolekcyjnym w Wesołej. W razie potrzeby można przyjechać z dziećmi, które będą miały zapewnioną opiekę. Prosimy jednak, by uprzedzić organizatorów o liczbie i wieku dzieci, byśmy mogli zapewnić odpowiednią opiekę. Zgłoszenia dzieci można dokonać pod nr tel.: 601-871-613.
11. 12 października rozpoczyna się online ***Seminarium do sakramentu małżeństwa***. To będzie 15 spotkań środowych i dzień skupienia 17 grudnia na żywo. Informacje i zapisy: [www.domalzenstwa.pl](http://www.domalzenstwa.pl) Nasz parafialny kurs dla narzeczonych, w formie stacjonarnej, rozpoczniemy w końcu stycznia.
12. W tym tygodniu **pożegnaliśmy** śp. Krystynę Szachowicz i śp. Mieczysława Damętkę. *Dobry Jezu…*

<!--EndFragment-->