---
type: annoucement
title: ogłoszenia parafialne i duszpasterskie
date: 2023-02-05T10:40:10.208Z
---
<!--StartFragment--><h4 style="text-align:center;">V Niedziela Zwykła – 5 lutego 2023</h4>

W dzisiejszą **niedzielę**: 

* zapraszamy na wieczór z prof. Krystyną Czerni wokół jej najnowszej książki „**Nowosielski w Warszawie i na Mazowszu**” – godz. 19.00 w kaplicy Domu rekolekcyjnego. Będzie możliwość zakupu książki i zobaczenia wystawy o prof. Nowosielskim w Warszawie, przygotowanej przez Bibliotekę Publiczną w Dzielnicy Wesoła.
* w sobotę i niedzielę zapraszamy na **Adorację** Najświętszego Sakramentu od godz. 15.00 do 17.50. 

1. Na wsparcie misji Wspólnoty Chemin Neuf na Filipinach zebraliśmy 16 090, 41 zł i 200 dolarów USA. Wszystkim ofiarodawcom serdecznie dziękujemy.
2.  „**Qulturalne Bierzmowanie**” to szczególna propozycja dla młodzieży przygotowującej się do bierzmowania – czwartek 9 lutego o 19.00 w sali widowiskowej Klubu Akademii Sztuki Wojennej w Rembertowie. Podczas wieczoru zagra zespół „dlaTego”, świadectwem podzieli się Grzegorz Miecznikowski, a kilka wspólnot młodzieżowych przedstawi swoje propozycje. Dla młodzieży przygotowującej się w naszej parafii do sakramentu bierzmowania udział w tym wydarzeniu jest obowiązkowy.
3.  Zapraszamy na **spotkanie Wiara i Praca, w najbliższy piątek, 10 lutego, o godz. 20 w Sali ks. Prałata Wysockiego w Domu Rekolekcyjnym**. Temat spotkania: " Jeśli chcesz być doskonały w pracy”. Pragniemy jak najlepiej wykonywać naszą pracę. Zastanawiamy się co możemy zrobić lepiej, aby być skuteczniejszym, analizujemy nasze błędy i sukcesy, a jednak nie zawsze nam wychodzi i odczuwamy frustrację.
4. Na najbliższym spotkaniu możemy -  jak bogaty młodzieniec - przyjść do Jezusa z pytaniami. On pokazuje nam na czym polega doskonałość w życiu, we wszystkich naszych zaangażowaniach.\
   Spotkania Wiara i Praca, jak zawsze, są otwarte dla wszystkich. Można zaprosić swoich przyjaciół, znajomych, współpracowników.
5.  Do czego Bóg powołuje mnie w moim zawodzie? Jaki jest ostateczny cel i sens mojej pracy zawodowej? Jaka jest moja misja zawodowa, do której Bóg mnie powołuje? Jeśli zadajesz sobie takie pytania i szukasz na nie odpowiedzi, to możesz czuć się zaproszony na 4-dniowe **rekolekcje „Odkryć swoje powołanie zawodowe”**, oparte na ćwiczeniach duchowych św. Ignacego w dniach 22 do 26 lutego 2023 r. w Warszawie Wesołej. Zapisy na [chemin-neuf.pl](http://www.chemin-neuf.pl)
6.  W przyszłą niedzielę będzie zbiórka do puszek na chorych objętych opieką „Caritas” naszej diecezji.
7.  W sobotę, 11 lutego obchodzimy Światowy Dzień Chorego. Podczas obu Mszy św. udzielany będzie sakrament Namaszczenia Chorych tym, którzy pragną.
8.  Walentynkowa **„Randka we dwoje”** 14 lutego o 19.30 w Domu rekolekcyjnym – propozycja pięknego wieczoru w parze dla małżeństw i par niesakramentalnych. Konieczny jest zapis: [kana@chemin-neuf.pl](mailto:kana@chemin-neuf.pl) , tel. 694 422 000.
9. Nastolatków w wieku 14-18 lat zapraszamy w dniach 18-19 lutego na weekend „Być sobą? Czy być tak jak inni?” W Domu rekolekcyjnym w Wesołej, z młodymi z różnych stron Polski, czas na spotkanie, rozmowy, formację, modlitwę i zabawę. Zapis przez stronę [chemin-neuf.pl](http://chemin-neuf.pl), zakładka 14-18.
10.  Młodzież starszą (od 17 lat wzwyż) zapraszamy na pierwsze w tym sezonie spotkanie Młodzi OPEN, w niedzielę 19 lutego po Mszy wieczornej w Sali Tymoteusz.
11.  Rozpoczynamy próby chóru, który zaśpiewa podczas Triduum Paschalnego. Serdecznie zapraszamy osoby potrafiące śpiewać - te które już w tym przedsięwzięciu uczestniczyły i te, które chciałyby spróbować. Próby będą odbywały się co niedziela po Mszy św. wieczornej w sali domu rekolekcyjnego. **Pierwsza próba w niedzielę 19 lutego**. Będzie można dołączyć przez pierwsze dwa spotkania.
12.  Na prośbę ks. Igora Kozankiewicza, dyrektora Caritas archidiecezji samborsko-drohobyckiej na Ukrainie, który już u nas gościł i ponownie nas odwiedzi 19 lutego, przeprowadzimy zbiórkę pieniędzy i następujących rzeczy: materiały budowlane, kuchenne (AGD, meble, pralki, lodówki, drzwi, pustaki), ubrania, a szczególnie buty każdego rodzaju, odzież roboczą, garderoba zimowa i wiosenna (podkoszulki, koszule, ale niekoniecznie sukienki). Wszystkie  artykuły trafią do budującego się szpitala dla uchodźców w Drohobyczu. Gotowość przekazania rzeczy o dużych gabarytach prosimy o zgłoszenie mailowo na [kancelaria@parafiawesola.pl](mailto:kancelaria@parafiawesola.pl) W zależności od potrzeb przyjedzie duży TIR lub mniejszy samochód. Mniejsze rzeczy będzie można składać w ciągu poprzedzającego tygodnia, większe – w **dzień zbiórki 19 lutego.**
13.  **Wizyta duszpasterska w** tym tygodniu:

*  Poniedziałek, 6 lutego – ul. Śliska
* Wtorek, 7 lutego -  ul. Długa
* Środa, 8 lutego -  ul. Niemcewicza, Narutowicza, Tuwima
* Czwartek, 9 lutego – ul. Asnyka, Rejtana
* Piątek, 10 lutego – ul. Słowackiego
* Sobota, 11 lutego -  ul. Mickiewicza (domy i bloki)

Początek wizyty od **poniedziałku do piątku** - godz. **16.00**; **sobota** – godz. **14.00**. Kompletny program kolędy dostępny jest w gablotce i w internecie.

<!--EndFragment-->