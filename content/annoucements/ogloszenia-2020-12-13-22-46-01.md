---
type: annoucement
title: ogłoszenia parafialne i duszpasterskie
date: 2020-12-13T22:40:03.781Z
---
<!--StartFragment-->

<h3 style="text-align:center;">III Niedziela Adwentu – 13 grudnia 2020</h3>

1. Przez cały Adwent **Msze święte roratnie** (od poniedziałku do soboty) odprawiane będą o godz. 7.00 w kaplicy. W piątki, a w ostatnim tygodniu Adwentu – w środę, zapraszamy szczególnie rodziny z dziećmi. Będzie specjalna animacja dla nich.
2. Mamy nadzieję, że już do wszystkich domów i mieszkań na terenie naszej parafii trafiły **życzenia i pytanie o wizytę duszpasterską**. Prosiliśmy, żeby do dzisiejszej niedzieli 13 grudnia przekazać nam odpowiedzi poprzez formularz papierowy lub internetowy. Te odpowiedzi pozwolą nam na zorganizowanie wizyty według życzeń i potrzeb parafian. Regularne wizyty kolędowe zaczniemy od połowy stycznia, będziemy ogłaszać kolejność ulic w ogłoszeniach duszpasterskich, na stronie www parafii i przez aplikację a potem indywidualnie potwierdzać. Dziękujemy wszystkim zaangażowanym w przygotowanie i rozniesienie kopert.
3. **Ogłoszenia dla rodziców i dzieci**

   * **​**W 1, 2 i 4 niedzielę miesiąca będziemy udostępniać film z komentarzem Ewangelii dla dzieci. Link do filmu jest dostępny na w aplikacji mobilnej parafii w zakładce „Dzieci” i na stronie [www.parafiawesola.pl](http://www.parafiawesola.pl).
   * W każdą 3 niedzielę miesiąca Msza św. o godz. 12 jest dedykowana dzieciom, można będzie w niej uczestniczyć także przez Internet.
   * W niedzielę 20 grudnia rozstrzygniemy konkurs na własnoręcznie wykonany lampion adwentowy. Zdjęcie pracy można przesłać do 18 grudnia na adres: [zyjewopatrznosci@gmail.com](mailto:zyjewopatrznosci@gmail.com). Za pierwsze 3 miejsca przewidziane są nagrody. Zdjęcia nagród zobaczyć można w aplikacji mobilnej parafii.
   * Dostępny jest kalendarz adwentowy. Pobrać go można samodzielnie klikając na link w aplikacji mobilnej parafii i na stronie www.
4. Parafialny Zespół **Caritas** potrzebuje wsparcia 15 grudnia w sortowaniu i robieniu paczek. Prosimy o zgłaszanie się do nas lub do państwa Buczyńskich. W ramach corocznej akcji „**Kosz Adwentowy**” zbieramy dary w postaci żywności z długoterminową datą ważności oraz chemii gospodarstwa domowego. Przygotowane produkty można składać do jutra, 14 grudnia, do kosza adwentowego w kościele lub przed wejściem na plebanię. Zachęcamy też do nabycia **świec** oraz **kalendarzy** Caritasu. W tym roku szczególnie zajmijmy się potrzebującymi! Można wspomóc osoby potrzebujące wpłacając ofiarę na konto parafii, podając w tytule „Caritas Wesoła Opatrzności Bożej”. Jeśli chcecie odliczyć wpłaconą kwotę od podatku, należy dopisać: „na cele kultu religijnego - darowizna na Caritas”. Bardzo dziękujemy tym, którzy już wspomogli Caritas przez wpłaty na konto lub podczas zbiórki żywności.
5. Młodzieży przygotowującej się do **bierzmowania** przypominamy o spotkaniach online w czwartek 17 grudnia.
6. Również w czwartek 17 grudnia zapraszamy na **Oficjum o jedność** **chrześcijan** o 19.00 w kościele – przewidziany udział gościa i transmisja internetowa.
7. **Ochotnicza Straż Pożarna** w Wesołej zwróciła się do nas z prośbą o wsparcie zbiórki na nowy wóz strażacki. Pomóżmy im, żeby oni mogli kiedyś pomóc nam i mieli do tego potrzebny sprzęt. Ulotki przy wyjściu.
8. W ostatnim tygodniu **pożegnaliśmy**: p. Antoniego Duka, p. Czesława Mikos, p. Teresę Momot, p. Lucynę Andrzejczyk, p. Tadeusza Zalewskiego, p. Jerzego Sobkiewicza. Powierzmy ich Bożemu miłosierdziu. *Dobry Jezu…*

<!--EndFragment-->