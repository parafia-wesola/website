---
type: annoucement
title: ogłoszenia parafialne i duszpasterskie
date: 2022-02-13T15:00:19.948Z
---
<!--StartFragment--><h4 style="text-align:center;">VI Niedziela Zwykła – 13 lutego 2022</h4>



1. Dziś w niedzielę:

   * zapraszamy do **kawiarenki** parafialnej po Mszach o 12.00 i 18.00, będzie ciasto, kawa i herbata,
   * po wszystkich Mszach prowadzona jest **zbiórka** do puszek na chorych objętych opieką „Caritas” naszej diecezji,
   * zapraszamy na niedzielną **Adorację** Najświętszego Sakramentu w kościele od 15.00 do 17.45,
2. po Mszy wieczornej 

   * zapraszamy na **spotkanie męskie**, tematem będzie postać św. Józefa,
   * też po Mszy wieczornej **młodzież** zapraszamy na spotkanie Młodzi OPEN do sali *Tymoteusz*. Dziś będzie to rozmowa o Kościele. Zapraszamy tych, którzy znaleźli w nim swoje miejsce i tych, którym z Nim zupełnie nie po drodze.
3. Docelowo naszym marzeniem jest otwarta **kawiarenka** w każdą niedzielę. Na początek będzie druga niedziela miesiąca po Mszach świętych o 12 i 18. Na razie zgłosiły się dwie osoby chętne do zaangażowania w ten projekt. Potrzeba więcej osób i więcej ciast, możecie zgłaszać się do nas.
4. Z uwagi na znaczny wzrost infekcji wirusowych i zachorowań wśród dzieci, zawieszamy na razie animacje dla najmłodszych w drugą i czwartą niedzielę miesiąca.
5. W czwartek 17 lutego (3. czwartek miesiąca) zapraszamy na Nieszpory o **Jedność Chrześcijan** – 19.00 w kościele, będzie transmisja. Oprócz wspólnej modlitwy posłuchamy świadectw nt. odbywającej się w ostatnich dniach w Łodzi konferencji ekumenicznej „Już czas”.
6. W najbliższy piątek 18 lutego (3. pt m-ca) wspólnota *Zwiastowanie* zaprasza na wieczorną Eucharystię w intencji **małżeństw w kryzysie** oraz na modlitwę uwielbienia od 19.00 do 20.00 przed Najświętszym Sakramentem.
7. W dniach 27 kwietnia - 1 maja (od środy do niedzieli) u oo. dominikanów w Korbielowie odbędzie się pierwsza polska edycja **sesji męskiej** ***KingsMen***, poprowadzona przez samych założycieli tego ruchu z Holandii (będzie tłumaczenie na j. polski). Sesja będzie dotyczyć szeroko pojętego wzrastania w męskości, ale jej program nie jest ogłaszany z wyprzedzeniem. Zapisy tylko do końca lutego na stronie Kingsmen.international. Dodatkowe informacje można uzyskać pod numerem telefonu 505-464-094.
8. **Nastolatków** w wieku 14-18 lat zapraszamy na weekend dotyczący nadziei pt. „Nie poddawaj się!” – już za tydzień: sobota 19 lutego godz. 9.30 do niedzieli 20 lutego godz. 15.00. Będzie z nami Michał Jeleń – lider Wspólnoty „Abba”. Zapisy na chemin-neuf.pl, zakładka 14-18.
9. Przypominamy ***propozycje dla par***:

   * sesja rekolekcyjną dla **małżeństw** „**Kana**” latem, albo seria trzech weekendów „**1,2,3 Kana**”. Pierwszy weekend będzie miał miejsce w dn. 5-6 marca w Sulejówku. Spotkania obejmują konferencje, warsztaty, ćwiczenia z komunikacji w małżeństwie, aktywny wypoczynek. Szczegóły na ulotkach dostępnych w kościele oraz na stronie <http://www.chemin-neuf.pl> w zakładce *Kana dla par i małżeństw*. Naprawdę warto!
   * **kurs przedmałżeński**, który rozpocznie się 21 lutego: cykl sześciu spotkań\
     w poniedziałkowe wieczory, dodatkowo z jednym spotkaniem całodziennym. Podczas każdego spotkania proponujemy nauczanie, spotkanie w grupie i czas\
     we dwoje. Szczegóły znajdują się na ulotce, oraz na stronie parafii. Zapisy\
     na [kancelaria@parafiawesola.pl](mailto:kancelaria@parafiawesola.pl)
   * już jutro „walentynki”! Małżeństwa z parafii dla małżeństw z parafii organizują **walentynkową randkę małżeńską** – jutro wieczorem (14 lutego, o 20.00). Propozycja także dla par niesakramentalnych. Zapisy: 694 422 000 lub [kana@chemin-neuf.pl](mailto:kana@chemin-neuf.pl) Koszt od pary 40 zł.
10. „**Z ateisty-katolikiem**. Marcin Kwaśny szczerze o sobie i o Kościele”, zapraszamy\
    na spotkanie z aktorem Marcinem Kwaśnym, który opowie nam o swoim nawróceniu\
    i doświadczeniu Kościoła. W niedzielę, 20 lutego, o 19.15 w domu rekolekcyjnym. Zapraszajmy szeroko wokół nas, również osoby, których nie spotykamy w kościele.
11. Zapraszamy na formację biblijną online pt. „**Ewangelia trzynastego apostoła**”, którą poprowadzi teolog Marek Kita. Będą to spotkania wprowadzające do Listów św. Pawła\
    w poniedziałki o 20.00 (zwykle co trzy tygodnie). Pierwsze spotkanie będzie 21 lutego, potem 7 marca. Link do spotkania wyślemy osobom, które się zapiszą przez formularz dostępny na stronie parafii i na facebooku.
12. W tym tygodniu **pożegnaliśmy**: śp. Teresę Bendowską, Hannę Chachulską oraz Konstantego Wiśniewskiego. *Dobry Jezu…*
13. O **modlitwę w intencji pokoju na Ukrainie** zaapelował abp Stanisław Gądecki Przewodniczący Konferencji Episkopatu Polski. Zaśpiewajmy suplikację.

<!--EndFragment-->