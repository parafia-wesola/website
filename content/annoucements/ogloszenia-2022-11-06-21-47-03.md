---
type: annoucement
title: ogłoszenia parafialne i duszpasterskie
date: 2022-11-06T21:43:24.944Z
---
<h4 style="text-align:center;">XXXII Niedziela Zwykła – 6 listopada 2022</h4>

Dziś:

* zapraszamy na **Adorację** Najświętszego Sakramentu od godz. 15.00.
* zbieramy ofiary do puszek na wsparcie leczenia **chłopca** – Frania, który ma 2,5 roku, choruje na rozległy nowotwór rdzenia mózgu. Z góry dziękujemy za Waszą hojność.

1.  Parafianie z Mistowa **dziękują** naszej parafii za wsparcie budowy kościoła w ubiegłą niedzielę. Przez ofiary na tacę i przelewy ofiarowaliśmy 8 420 zł.
2.  Do wtorku czytamy **wypominki oktawalne** o godz. 17.30. Msza św. o 18.00 jest odprawiana w intencjach zmarłych wyczytanych w wypominkach.\
   Za pobożne nawiedzenie cmentarza i modlitwę za zmarłych (przy spełnionych normalnych warunkach: stan łaski, Komunia św. i modlitwa w intencjach papieża) w dniach do 8 listopada można uzyskać **odpust** zupełny, który ofiaruje się za dusze w czyśćcu cierpiącą.
3.  W piątek odbył się Bal Wszystkich Świętych, bardzo **dziękujemy** parafianom, którzy zorganizowali ten bal, prowadzili gry i zabawy. Było około 80 dzieci, pięknie przebranych za różne postacie świętych.
4.  W najbliższy wtorek w ramach wieczoru uwielbienia zapraszamy na spotkanie **Net For God** w sali Tymoteusz w Domu rekolekcyjnym. Obejrzymy półgodzinny film pt. „Dorothy Day: Buntowniczka w niebie” o jednej z najbardziej wpływowych postaci Ameryki XX wieku, która przez całe swe życie walczyła przeciwko wykluczeniu, biedzie, niesprawiedliwości społecznej i rasowej. Po filmie będzie czas na rozmowę i modlitwę.
5.  W tym roku Narodowe **Święto Niepodległości**, obchodzone 11 listopada, przypada w piątek. W związku z uroczystym i radosnym charakterem tego dnia, biskup Romuald Kamiński udzielił dyspensy od wstrzemięźliwości od pokarmów mięsnych. Diecezjanie oraz goście, którzy pragną skorzystać z dyspensy, powinni odmówić Koronkę do Bożego Miłosierdzia w intencji dusz w czyśćcu cierpiących.\
   Tego dnia w naszym kościele odprawimy dodatkową Mszę św. o 10.30, a po niej zostaną złożone kwiaty na Grobie Nieznanego Żołnierza na naszym cmentarzu. Dzielnicowe obchody święta będą miały miejsce na terenie Szkoły Podstawowej nr 172 o 12.00.
6.  Zapraszamy na spotkanie z **judaizmem** : w czwartek 17 listopada o 19.00 w kaplicy Domu rekolekcyjnego. Po czasie wspólnej modlitwy posłuchamy bardzo ciekawego gościa z USA – prof. Josepha Weilera, który wyjaśni nam żydowskie rozumienie świętości i o co chodzi z koszernością. Będzie czas na pytania. To wydarzenie nie będzie transmitowane online.
7. W przyszłą niedzielę **zbiórka** do puszek z okazji dnia solidarności z Kościołem prześladowanym.
8.  W tym tygodniu **pożegnaliśmy** śp. Piotra Gumiennego. *Dobry Jezu…*

<!--EndFragment-->