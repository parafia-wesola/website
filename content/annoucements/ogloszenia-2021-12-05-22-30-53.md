---
type: annoucement
title: ogłoszenia parafialne i duszpasterskie
date: 2021-12-05T22:22:27.338Z
---
<!--StartFragment-->

<h4 style="text-align:center;">II Niedziela Adwentu - 5 grudnia 2021</h4>

1. Dziś przeżywamy drugą niedzielę Adwentu. Zgodnie z zapowiedzią jest to dla nas **niedziela synodalna**. Podczas homilii o. Adam wprowadza w temat synodalności. Ankiety synodalne do indywidualnego lub wspólnotowego wypełnienia można pobrać ze strony internetowej parafii lub diecezji, albo wziąć kopię ze stolika przy wyjściu z kościoła. Po każdej Mszy św. będzie chwila na rozmowę. Zapraszamy na pierwsze otwarte spotkanie synodalne we wtorek do domu rekolekcyjnego. Po półgodzinnym czasie uwielbienia będzie czas na dyskusję i wymianę zdań dotyczącą synodu. Zachęcamy też do prowadzenia refleksji w domach, fraterniach i różnych grupach.
2. Dziś wieczorem (19.30) zapraszamy panów niezależnie od wieku i stanu cywilnego na **spotkanie męskie**.W programie: rozmowa, modlitwa, nauczanie
3. Prowadzimy dziś zbiórkę ofiar do puszek na pomoc materialną dla Kościoła na Wschodzie.
4. W okresie Adwentu zapraszamy na Msze św. roratnie codziennie o 6.45 (15 min wcześniej niż nasza poranna Msza w ciągu roku). Od poniedziałku do piątku gromadzimy się w kaplicy, a w soboty – w kościele. W poniedziałki, środy i piątki Roraty animowane są szczególnie z myślą o dzieciach.\
   **Adorację** Najświętszego Sakramentu, oprócz codziennych wieczorów i weekendów, proponujemy również we wtorki od 21.00 do 23.00 w kaplicy, szczególnie w intencji pokoju.
5. Na Roratach dzieci otrzymają plansze, do których mogą przyklejać naklejki rozdawane codziennie po Mszy św. Dzieci aktywnie uczestniczące w Roratach zostaną nagrodzone upominkami na śniadaniu 23 grudnia bezpośrednio po Eucharystii
6. Ogłaszamy również konkurs na własnoręcznie wykonany lampion. Nagrodzone zostaną pierwsze trzy miejsca. Zdjęcie lampionu wraz z imieniem, nazwiskiem i wiekiem dziecka prosimy o przesłanie do 20 grudnia na adres [zyjewopatrznosci@gmail.com](mailto:zyjewopatrznosci@gmail.com). Rozstrzygnięcie konkursu 23 grudnia na wyżej wspomnianym śniadaniu.
7. W środę 8 grudnia obchodzimy **uroczystość Niepokalanego Poczęcia NMP**. Proponujemy dodatkową Mszę św. o godz. 10.30 i modlitwę w Godzinie łaski tj. od 12.00 do 13.00, w trakcie której będziemy modlić się w intencjach świata, ojczyzny, Kościoła i naszych własnych. Zakończymy modlitwą błogosławieństwa dla rodziców pragnących potomstwa i matek w stanie błogosławionym
8. **„Zranieni, ale nie opuszczeni!”** to hasło nabożeństwa w intencji osób, które doświadczyły przemocy seksualnej ze strony ludzi Kościoła. Nabożeństwo, którego organizatorami są Inicjatywa „Zranieni w Kościele” i Wspólnota *Chemin Neuf*, odbędzie się w piątek 10 grudnia 2021 r. o godz. 20:00 w naszym kościele (będzie też transmisja online). Szczegóły na stronie internetowej Parafii oraz na profilu facebookowym. Zapraszamy serdecznie do wspólnej modlitwy!
9. Zapraszamy na kolejne spotkanie ***Wiara i Praca*** - w najbliższy piątek 10 grudnia 2021 o godz. 20 w sali im. Prałata Stefana Wysokiego w domu rekolekcyjnym. Nieustająco zapraszając Pana Boga do przestrzeni naszej pracy, zastanowimy się nad tym, „czy świat potrzebuje naszych talentów”. Będziemy rozważać przypowieść o talentach z 25 rozdziału Ewangelii Św. Mateusza.
10. Parafialny Zespół **Caritas** przypomina, że jeszcze przez tydzień, do 12 grudnia możemy składać do kosza miłosierdzia produkty żywnościowe z długim terminem ważności, przeznaczone na paczki świąteczne dla potrzebujących rodzin w parafii.\
    Również do 12 grudnia czekamy na prezenty świąteczne dla dzieci w ramach akcji „Parafialna gwiazdka”. Do każdej paczki prosimy przyczepić pobraną gwiazdkę z imieniem i wiekiem dziecka, aby prezenty trafiły do właściwych adresatów.\
    Zachęcamy też do zakupu świec Wigilijnego Dzieła Pomocy Dzieciom, z których dochód przeznaczony jest na poprawę losu dzieci z rodzin potrzebujących wsparcia.
11. Nasze parafialne **rekolekcje adwentowe** będziemy przeżywać od czwartku 16 grudnia do niedzieli 19 grudnia. Głosić nauki będzie o. Tadeusz Hajduk – jezuita, dyrektor domu rekolekcyjnego w Zakopanem. Młodzież szczególnie zapraszamy na wieczór czwartkowy 16 grudnia, który poprowadzony będzie przez świeckich młodych ewangelizatorów ze Skierniewic (Krzysztofa Sowińskiego i młodych ze wspólnoty Young GPS). Zachęcamy do rezerwowania sobie czasu na udział w tych rekolekcjach. Ulotki z programem rekolekcji dostępne są przy wyjściu.
12. W przyszłą niedzielę gościć będziemy ojca Marcina Borządka, członka Wspólnoty Chemin Neuf i proboszcza w Mistowie – drugiej parafii powierzonej prowadzeniu naszej Wspólnoty. Powstaje tam nowy kościół i dom rekolekcyjny – **centrum *Siloe***. Mam to być miejsce modlitwy o uzdrowienie i przeżywania drogi uzdrowienia. Decyzją władz diecezjalnych jako parafia mamy wesprzeć tę inwestycję. O. Marcin będzie głosił słowo Boże i zbierał ofiary na wsparcie budowy.
13. W tym tygodniu pożegnaliśmy: p. Edwarda Abramczyka, Reginę Michałowską, Ewę Rogala, Andrzeja Buszyńskiego. *Dobry Jezu…*

.***MODLITWA SYNODALNA** :* \
*Stajemy przed Tobą, Duchu Święty, zgromadzeni w Imię Twoje.\
Z Tobą jedynie, który nas prowadzisz; zamieszkaj w naszych sercach,* \
*naucz nas drogi, którą mamy iść i jak mamy nią podążać.* \
*Jesteśmy słabi i grzeszni; nie dozwól, abyśmy wprowadzali nieład.* \
*Nie pozwól, by niewiedza sprowadziła nas na niewłaściwą drogę,* \
*albo stronniczość wpływała na nasze działania.* \
*Niech w Tobie odnajdziemy naszą jedność,* \
*abyśmy mogli razem podążać do życia wiecznego,* \
*i abyśmy nie zbaczali z drogi prawdy i tego, co jest słuszne.* \
*O to wszystko prosimy Ciebie, który działasz w każdym miejscu i czasie,\
w komunii Ojca i Syna, na wieki wieków. Amen.*

<!--EndFragment-->