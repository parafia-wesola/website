---
type: annoucement
title: ogłoszenia parafialne i duszpasterskie
date: 2021-09-12T21:57:08.038Z
---
<!--StartFragment-->

<h4 style="text-align:center;">XXIV Niedziela zwykła – 12 września 2021</h4>

1. Dzisiaj o 12.00 w Świątyni Opatrzności Bożej na Wilanowie odbędzie się **beatyfikacja kard. Stefana Wyszyńskiego i Matki Róży Czackiej**. Z powodu ograniczeń pandemicznych, podczas tej uroczystości, jesteśmy zaproszeni do łączności duchowej poprzez udział w transmisji.
2. Przypominamy, że w kościele, tak jak w innych miejscach publicznych, w dalszym ciągu wymagane są **maseczki zasłaniające usta i nos**. Prosimy o zachowanie dystansu i dezynfekowanie rąk. Do tego celu może posłużyć septomat ustawiony koło filaru z tyłu kościoła lub dozownik ustawiony z przodu. Przypominamy, że automat przy bocznym wyjściu z kościoła służy do wody święconej a nie do dezynfekcji rąk.
3. W tym tygodniu **kancelaria** będzie czynna w poniedziałek i piątek, wyjątkowo zamknięta będzie w środę. Przepraszamy za niedogodności.
4. **Wspólnota Zwiastowanie** zaprasza w trzeci piątek września na wieczorną Eucharystię w intencji małżeństw w kryzysie, a po niej na modlitwę uwielbienia przed Najśw. Sakramentu od 19.00 do 20.00.
5. Wracamy do dłuższej weekendowej **Adoracji** Najświętszego Sakramentu w soboty i niedziele od 15.00 do 17.45. Te adoracje koordynuje Ania Proczka. Prosimy o samodzielne wpisywanie się w internecie (link do formularza jest na stronie parafii) na półgodzinne dyżury lub o zostawienie w zakrystii kontaktu do siebie, lub bezpośredni kontakt z Anią pod numerem tel. 694 737 016. Wiele osób korzysta z tego czasu Adoracji, ale potrzeba też więcej osób, które mogłyby podjąć się przy niej małej posługi (chodzi jedynie o zapewnienie obecności w sytuacji potrzeby).
6. Rozpoczynamy w parafii **Kurs Alpha**, pierwsze spotkanie odbędzie się 4 października w sali Domu Rekolekcyjnego. To jest propozycja dla tych, którzy poszukują głębszej wiary, pełni życia i pragną odkrywać sens w swojej codzienności. Ze względu na trwającą pandemię, szczególnie prosimy o zapisy. Więcej informacji będzie na ulotkach, które pojawią się w przyszłym tygodniu.
7. **Bierzmowanie** w naszej parafii odbędzie się 2 października o 16.00. Możemy polecać w naszych modlitwach młodych, którzy przyjmą ten sakrament. Z tymi młodymi wyjedziemy jeszcze na dzień skupienia w sobotę, 18 września. Natomiast młodzież, która zaczyna swój **drugi rok przygotowania**, zapraszamy na spotkanie w czwartek, 16 września o 19.30 do Domu Rekolekcyjnego.\
   Zachęcamy też do **zapisów na przygotowanie do bierzmowania** młodzież z klas 8 i klas pierwszych liceum, uczących się w szkołach poza naszą parafią. Spotkania zaczniemy na początku października.
8. Zapraszamy na pierwsze po wakacjach spotkanie ***Wiara i Praca*** - w najbliższy piątek 17 września 2021 o godz. 20.Wznawiamy spotkania na żywo! Spotkamy się w sali Ks. Prałata Stefana Wysokiego w Domu rekolekcyjnym. Tym razem będziemy rozważać, jak „**uczynić pracę miejscem autentycznego życia duchowego**”.
9. **Kana Welcome** Rozpoczynamy kolejny cykl spotkań dla małżeństw zwany KANA WELCOME. Jest to propozycja spotkań wokół tematów poświęconych budowaniu i rozwojowi relacji w małżeństwie i rodzinie. Cykl składa się z 10 comiesięcznych spotkań w małych grupach ok. 3-4 małżeństw oraz jednego wyjazdu weekendowego.\
   Spotkanie informacyjne dla wszystkich chętnych odbędzie się w następną niedzielę 19 września o godz. 16.00 w Domu Rekolekcyjnym w Wesołej. W razie potrzeby można przyjechać z dziećmi, które będą miały zapewnioną opiekę. Prosimy jednak, by uprzedzić organizatorów o liczbie i wieku dzieci, byśmy mogli zapewnić odpowiednią opiekę. Zgłoszenia dzieci można dokonać pod numerami telefonów: 669-728-723, 695-842-388.
10. **Dziękujemy** za wsparcie **prac remontowych** w domu rekolekcyjnym i w kościele.\
    Prosimy jedną osobę o stanięcie z tacą przed kościołem. Bóg zapłać!
11. Dzisiejsza **taca** jest zbierana z przeznaczeniem na Diecezjalne Seminarium Duchowne.
12. W tym tygodniu **pożegnaliśmy** śp. Jana Wierzejskiego, Stanisława Łapińskiego i Kazimierza Króla. *Dobry Jezu…*

<!--EndFragment-->