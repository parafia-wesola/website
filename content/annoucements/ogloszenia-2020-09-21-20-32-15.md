---
type: annoucement
title: ogłoszenia parafialne i duszpasterskie
date: 2020-09-21T20:07:28.323Z
---
<!--StartFragment-->

<h4 style="text-align:center;">OGŁOSZENIA DUSZPASTERSKIE</h3>

**XXV Niedziela zwykła, 20 września 2020**

1. Rozpoczynamy kolejny cykl spotkań dla **małżeństw** zwany **KANA WELCOME**. Jest to propozycja spotkań w grupach ok. 3-4 małżeństw wokół tematów poświęconych budowaniu i rozwojowi relacji w małżeństwie i rodzinie. Spotkanie rozpoczynające dla wszystkich chętnych dzisiaj o godz. 16.00 w Domu Rekolekcyjnym. Prosimy, by uprzedzić organizatorów, jeśli chcecie przyjechać z dziećmi, byśmy mogli zapewnić odpowiednią opiekę. Jeśli ktoś nie może być na dzisiejszym spotkaniu, może zapisać się telefonicznie pod numerem 669-728-723 lub 695-842-388. Można zapraszać znajomych. Jest to propozycja również dla par niesakramentalnych.
2. W przyszłą niedzielę, 27 września na Mszy św. o godz. 10.30 modlić się będziemy za wszystkich **posługujących w naszej parafii**. Przeczytamy imiona i nazwiska osób zaangażowanych na najbliższy rok w różnych posługach i zaprosimy do modlitwy jednych za drugich z prośbą o dar posłania nas wszystkich przez samego Boga. Po Mszy chcemy pobyć razem przy kawie, herbacie, składkowym ciastku. Wszelkie domowe wypieki będą mile widziane.
3. Zapraszamy **uczniów klas ósmych** oraz młodzież starszą dotąd nie bierzmowaną do rozpoczęcia przygotowań, na spotkania co drugi czwartek o godz. 18.30. Młodych uczących się w szkołach poza naszą parafią prosimy o zapisywanie się w zakrystii lub przez internet. Pierwsze spotkanie dla nowej grupy będzie 1 października o godz. 18.30 w kaplicy Domu rekolekcyjnego, a dla grupy rozpoczynającej drugi rok – o 19.30.
4. W rocznicę beatyfikacji ks. Michała Sopoćki w poniedziałek, 28 września już po raz dziesiąty, o godzinie 15:00 organizowana jest modlitwa na ulicach miast pod hasłem „**Iskra Bożego Miłosierdzia**”. Zapraszamy do włączenia się w tę inicjatywę. Modlić się możemy indywidualnie lub w grupach Koronką do Miłosierdzia Bożego. W tym roku prosimy o miłosierdzie dla siebie, bliskich, Ojczyzny, Kościoła i świata, a szczególnie w intencji prześladowanych chrześcijan i ich prześladowców, o przebaczenie dla nich i o łaskę poznania Boga. Spotkamy się w pod ołtarzem polowym obok kościoła o godz. 15.00.
5. Aneta Kopiszka zaprasza do wzięcia udziału w **warsztacie Coachingu Chrześcijańskiego pt. „Być sobą - co to znaczy?”**. Można jeszcze dopisać się do drugiej grupy na piątek 25 września. W gablotce jest więcej informacji. Warsztat będzie trwał 4 godziny, początek o 17.00 na terenie naszej Parafii.
6. W **sobotnie i niedzielne popołudnia** chcemy, żeby kościół był otwarty i żeby można było uczestniczyć w **Adoracji** Najświętszego Sakramentu w godzinach 15.00-17.50. Ania Proczka zgodziła się na koordynację propozycji. Potrzebujemy osoby, które zapewnią pół-godzinne dyżury. Prosimy o zapisywanie się na dwie kolejne niedziele na tablicy przed zakrystią lub w formularzu w internecie. Prosimy też o zgłaszanie do zakrystii lub kancelarii osób, do których Ania będzie mogła dzwonić, żeby prosić o pomoc.
7. **Nastolatków** zapraszamy na **weekend pt. „Odważ się żyć w wolności!”** od 3 października (początek 10:30) do 4 października (godz. 15:30). Informacje i zapisy na stronie internetowej [tutaj](https://www.chemin-neuf.pl/pl/homepage/nasze-propozycje/14-18-lat/5787f19a245640c9018b7005/odwa%C5%BC-si%C4%99-%C5%BCy%C4%87-w-wolno%C5%9Bci-)
8. Konferencja Episkopatu Polski prosi o **zbiórkę na ofiary pożaru** na wyspie Lesbos w przyszłą niedzielę 27 września
9. Zapraszamy **ministrantów** na pierwsze spotkanie powakacyjne w sobotę 26.09 o godz. 10.00.
10. Do zawarcia związku **małżeńskiego** przygotowują się:

* **Marek GAJESKI,** kawaler z parafii Przemienienia Pańskiego w Radzyminie i **Adrianna Daria IWANEK,** panna z parafii tutejszej(zapowiedź pierwsza).

<!--EndFragment-->