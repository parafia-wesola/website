---
type: annoucement
title: ogłoszenia parafialne i duszpasterskie
date: 2020-06-08T11:00:28.402Z
---
<!--StartFragment-->

***OGŁOSZENIA DUSZPASTERSKIE***

Niedziela Trójcy Świętej, 7 czerwca 2020 

1. W dniu dzisiejszym przeżywamy Uroczystość Najświętszej Trójcy – **dzień** **święta naszej parafii, Jubileusz 70-lecia jej istnienia**. Świętujemy pod hasłem „**Żyję w Opatrzności!**”. \
   Zapraszamy na uroczyste celebracje **Eucharystii**. Msza o 10.30 i o 18.00 będzie transmitowana na Facebooku. Msza o 12.00 odprawiona będzie przy ołtarzu polowym. Mszy wieczornej o 18.00 przewodniczyć będzie Ordynariusz naszej Diecezji Ks. Biskup Romuald Kamiński. Po Mszy o 10.30, odprawionej w intencji matek i ojców, zaśpiewa pani Dorota Czajkowska, a po Mszach o 12.00 i 18.00 przewidujemy dodatkowy czas uwielbienia. \
   Zachęcamy do podejścia do **stołów**, gdzie znajdziecie maseczki szyte przez parafian oraz jubileuszowe gadżety (torby, naklejki i wyroby ceramiczne). Przy tej okazji zbieramy ofiary na nowe nagłośnienie do kościoła, dziękujemy za Waszą hojność.
2. **Dziękujemy** wszystkim, którzy udekorowali domy, płoty, okna. \
   Świętujemy też wykorzystując **przestrzeń wirtualną**. W tym tygodniu na stronie facebookowej pojawiały się pytania quizu o naszej parafii. W kolejnych dniach i tygodniach umieszczać będziemy kolejne świadectwa parafian dotyczące historii oraz teraźniejszości naszej parafii.
3. **Dziękujemy** wszystkim za pomoc w przygotowaniu naszego święta: za oprawę muzyczną (Dorota Czajkowska o 10.30, Ania i Krzysztof Bączyk o 12.00, Zespół młodzieżowy o 18.00), za przygotowanie nagłośnienia (Grzegorz Czuchraniuk), przygotowanie materiałów dostępnych na stołach (Agnieszka i Marek Sęczek wraz z całą ekipą ewangelizacji, p. Dorota Łasisz ofiarowała nam swojej produkcji wyroby ceramiczne), za materiały w internecie (Piotr Tracz – ogromna praca realizacji montaży, Justyna Łukomska - quiz oraz inni), za sprzątanie i przygotowanie terenu na Mszę polową (Piotr Stefański i cała grupa pań i panów).
4. W czwartek 11 czerwca obchodzimy **Uroczystość Bożego Ciała**. Ks. Biskup Romuald Kamiński\
   w swoim Komunikacie prosi, żeby świętować tylko na terenie przykościelnym (zob.[https://diecezja.waw.pl/7042](https://l.facebook.com/l.php?u=https%3A%2F%2Fdiecezja.waw.pl%2F7042%3Ffbclid%3DIwAR1xIMHi4Q6hVlPVs2560Byn9V3zoM3lW5DYw47bPHpK7Zx8qOOSSSWLnV8&h=AT3NEpG4oIoNdos9bUe8WI-CemZ9oloZMX-f7YpB6itEsCGdyz3n38JLEZAKdpXTGgpg1peUNJ9AI2PrVAHq5cN4N_jWbyhWo7n5Db7gG1mhAsc-7Y8nsD-YlQGlmO_taO3dlt-MPng6YcI6Le1kfbnZobjVn_iCyOJNn8rQaYKOSATLGZX7tosbnS_-eCf1eMcJXCbP16-csJqr6UNGTKPa863BPh8fHI9f7omLa276vIMg5fC0hG5nt843tcL-gahHgHegM3oI9QYeodZxM9JMLv3Cf95QmAkkF4gvN-5pkHukdkMrr8rYjjoE2EZivLFRaZu1v_MRZbKs23F6RpdJhpk_7rSBPYAJYT8WfskSDi-CJrRzFE6cd_C72cD_vcE0DUs3auS1cdPVIdGp0v1rTxSAezhwgM4V-z_FJS_4C1sXn6RwfrVts1Kb-K3fbdJUg2rqHu5fi9yX6JldxJQq2SqLC6QQGZt8ZEamYweMashOeQ65WXZfPg4HeOsU5gXaJyy7gYFaB-c1wlyJVU3XRS_GVpLoDmGVSDL0ULpYMXLRtQinyCtyueObEh4li3bdcaM3YSwBuRSe2IL4PO1uQzoc6HNnk-bpdg)). Zgodnie z jego decyzją proponujemy, aby w tym dniu na koniec każdej Mszy św. modlić się przed Najświętszym Sakramentem. Po Mszy o 12.00, którą będziemy transmitować online, wyjdziemy do ołtarza polowego, gdzie poprowadzimy dłuższą modlitwę. Po niej proponujemy Adorację Najświętszego Sakramentu w otwartym kościele do 22.00. Na Adorację zapisywać się można na tablicy w zakrystii.
5. Mamy większe możliwości spotkań na żywo, więc od tego tygodnia zaprzestaniemy transmisji online Różańca w poniedziałki i Koronki w piątki. Przypominamy, że Różaniec odmawiamy codziennie przed Mszą wieczorną a w niedziele po Mszy na 9.00.

   Zapraszamy na **Nabożeństwa czerwcowe** codziennie po Mszy wieczornej (na początku Adoracji).\
   Kontynuujemy **Adorację Najświętszego Sakramentu** w soboty i niedziele między 15.00 a 18.00.
6. We wtorek 9 czerwca o 20.00 mamy jak zwykle **wieczór** **uwielbienia**, który będzie w kościele i będzie też transmitowany online. 
7. Propozycja na lato dla małżeństw: Wspólnota Chemin Neuf proponuje tygodniową **sesję dla małżeństw** w Skorzeszycach w dn. 4-11 lipca. Tym razem ta propozycja nie daje możliwości przyjęcia dzieci.
8. Do zawarcia związku **małżeńskiego** przygotowuje się: **Maciej Daniel Baranowski**, kawaler z parafii Matki Bożej Częstochowskiej w Otwocku i **Olga Helena Przypaśniak**, panna z parafii tutejszej.

<!--EndFragment-->