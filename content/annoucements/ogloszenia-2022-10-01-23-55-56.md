---
type: annoucement
title: ogłoszenia parafialne i duszpasterskie
date: 2022-10-01T23:47:10.560Z
---
<!--StartFragment-->

<h4 style="text-align:center;">XXVII Niedziela Zwykła – 2 października 2022</h4>

1.  Dzisiaj: 

   * rozpoczynamy cykl spotkań dla **małżeństw** zwany KANA WELCOME. Jest to roczna propozycja comiesięcznych spotkań w małych grupach wokół tematów poświęconych budowaniu i rozwojowi relacji w małżeństwie i rodzinie. Spotkanie informacyjne odbędzie się dzisiaj od 16.00 do 18.00 w Domu rekolekcyjnym. Można przyjechać z dziećmi, prosimy jednak, by uprzedzić organizatorów o liczbie i wieku dzieci, byśmy mogli zapewnić odpowiednią opiekę. Zgłoszenia dzieci można dokonać pod nr tel.: 601-871-613,
   * dzisiejsza **taca** jest przeznaczona na Dom Świętej Faustyny (zbiórka diecezjalna),
   * w następną niedzielę będzie **zbiórka** do puszek na Fundusz „Dzieło Nowego Tysiąclecia”.
2.  Przez cały miesiąc **Nabożeństwo październikowe** odprawiamy o 17.15 w kościele. W najbliższy piątek Różaniec poprowadzą dzieci.  
3.  W naszej Diecezji **święto** **archaniołów** Michała, Gabriela i Rafała obchodzimy w poniedziałek 3.10 (jest przeniesione z 29 września, dnia rocznicy poświęcenia bazyliki katedralnej w Warszawie-Pradze).
4.  Zaczęliśmy już **wieczory uwielbienia**. Zapraszamy w każdy wtorek o 20.00 do dużej sali.
5.  **Kurs *Alpha*** zaczynamy jutro wieczorem (poniedziałek godz. 19.45). Ulotki są dostępne przy wyjściu z kościoła. Kurs ten to dobra okazja do usłyszenia Dobrej Nowiny chrześcijaństwa, do poznania się między ludźmi przy wspólnej kolacji i do podyskutowania. Propozycja dotyczy młodych i dorosłych, osób wierzących, jak i poszukujących i nie widzących miejsca dla siebie w Kościele. To jest również sposób na przygotowanie w naszej parafii dorosłych do bierzmowania.
6.  W pierwszy czwartek miesiąca tj. 6 października o godz. 19.15 w salce Zwiastowanie odbędzie się **modlitwa wstawiennicza** za wszystkich, którzy jej potrzebują, a zwłaszcza za małżeństwa w kryzysie. Zapraszamy i prosimy o przekazywanie między sobą tej informacji.
7.  **Pierwszy piątek** miesiąca wypada w tym tygodniu. Spowiadamy rano przed i po Mszy św. oraz od 17.00 i po Mszy wieczornej. Wspólnota Zwiastowanie prowadzi Nabożeństwo do Bożego Miłosierdzia przy wystawionym Najświętszym Sakramencie od Mszy wieczornej do godz. 20.00. Chorych o. Krzysztof odwiedzi w piątek, o. Adam – w czwartek.
8.  **Nastolatkom starszym**, tj. w wieku 16-19 lat chcemy zaproponować pierwsze spotkanie w środę 5 października o 19.00. Będzie o przeżywaniu relacji z rodzicami. Będzie też okazja,\
   by wypowiedzieć, jakie są realne potrzeby i oczekiwania młodych co do propozycji dla nich.
9.  W przyszłą niedzielę rozpoczynamy animacje **Liturgii słowa dla** **dzieci**. Mała ekipka, która się tym zajmuje bardzo potrzebuje wsparcia. Nie trzeba być animatorem eventów, żeby móc coś przygotować z innymi dla Waszych dzieci. Zachęcamy do zgłaszania się do nas.
10.  **Nastolatków** w wieku 14-18 lat wspólnota *Chemin Neuf* zaprasza na pierwszy po wakacjach **weekend** w dniach 8-9 października w Domu rekolekcyjnym w Wesołej. Tym razem ten czas rozrywki, formacji i modlitwy zatytułowany jest „W świecie, ale nie ze świata”. Zapisy przez stronę [www.chemin-neuf.pl](http://www.chemin-neuf.pl)
11.  Dostępne już kartki do wypisania **wypominków** w dwóch wersjach: oktawalne (wyczytane będą podczas procesji na cmentarzu 1 listopada oraz w kolejnych dniach oktawy przed Mszą wieczorną odprawioną w tych intencjach), oraz roczne (na Mszę wieczorną w każdy pierwszy wtorek miesiąca). Kartki i ofiary można składać w zakrystii.
12.  Do zawarcia sakramentalnego **związku małżeńskiego** przygotowują się: Krzysztof CHAPSKI, kawaler z par tutejszej i Marta CHAPSKA z d. PAŚNIK, panna z par. św. Jana Pawła II w Wesołej (zapowiedź pierwsza).
13.  Ojciec Adam serdecznie **dziękuje** za życzenia urodzinowe, modlitwę i bardzo wartościowy prezent.
14.  W tym tygodniu **pożegnaliśmy** śp. Zbigniewa Przesława. *Dobry Jezu…*

<!--EndFragment-->