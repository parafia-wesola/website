---
type: annoucement
title: ogłoszenia parafialne i duszpasterskie
date: 2021-10-17T21:26:54.200Z
---
<h4 style="text-align:center;">XXIX Niedziela zwykła – 17 października 2021</H4>

1. Dziś w niedzielę, 17 października:

   * gościmy panią Anię, **niepełnosprawną malarkę**, która prosi o wsparcie i w zamian proponuje swoje prace,
   * Msza św. w południe jest Mszą dla dzieci przeżywających **I rocznicę Komunii świętej**, modlimy się za nie i za ich rodziny,
   * o 15.00 zapraszamy na **procesję różańcową** ulicami naszej parafii, która wpisuje się w ogólnopolską akcję modlitwy za nasz kraj,
   * Mszy św. wieczornej, **polsko-chińskiej**,przewodniczyć będzie ks. Jan Shi, który studiuje w Polsce na zaproszenie Stowarzyszenia *Sinicum*. Po Mszy Św. o. Jacek Gniadek i członkowie *Sinicum* zapraszają na prezentację o Kościele w Chinach oraz chińskie pierogi. Będzie też proponowana zabawa z chińską kaligrafią dla dzieci i wystawa nt. chińskich przedstawień Matki Bożej. Podczas spotkania po Mszy Św. wystawiona będzie puszka, do której chętni będą mogli złożyć ofiarę przeznaczoną na opłacenie dalszych studiów ks. Shi.
2. Trwa weekend dla **nastolatków** 14-18 „Uwierz Bogu, uwierz w siebie”. Kolejny weekend (23-24 października) to propozycja dla **młodzieży w wieku 18-30** lat. Będzie to weekend o relacjach: „Jak być w relacji z Bogiem, innymi i samym sobą?” Więcej informacji i zapisy na [www.chemin-neuf.pl](http://www.chemin-neuf.pl)
3. W ubiegłą niedzielę mieliśmy dwie zbiórki do puszek. Siostry Felicjanki wraz z wolontariuszami dziękują za wsparcie tworzenia hospicjum. Zebrali prawie 5 300 zł (nie wliczając w to przelewów). Na Fundusz „Dzieło Tysiąclecia”, wspierający edukację dzieci i młodzieży z ubogich rodzin, zebraliśmy 2 410 zł. Bardzo wszystkim **ofiarodawcom dziękujemy**.
4. Przez cały miesiąc październik zapraszamy do uczestnictwa w **Nabożeństwach Różańcowych** o 17:15.
5. Jutro, w poniedziałek 18 października, można jeszcze (po raz ostatni) dołączyć na trzecie spotkanie **Kursu Alpha**. Zapraszamy na 19.45 do dużej sali Domu Rekolekcyjnego, zarówno dorosłych jak i młodzież od 17 roku życia wzwyż.
6. Zapraszamy dzieci przygotowujące się do **Pierwszej Komunii św**. i ich rodziców na\
   modlitwę różańcową w najbliższy czwartek o godz. 17.00. Spotkanie tylko dla rodziców w piątek (22.10) o godz. 19.00.
7. Przypominamy, że zbiórki **ministrantów** mają miejsce co tydzień w sobotyo 10.00 w salce pod plebanią. Dzisiaj o 16.00 (17.10) ministranci mają swój wyjazd na kręgle.
8. **Kurs samoobrony dla pań** rozpoczął się w ostatni czwartek. Prowadzi go trener personalny Mariusz Rokita. Kurs dedykowany jest dla wszystkich kobiet niemających przeciwwskazań do ćwiczeń fizycznych. Techniki prezentowane przez instruktora zostały dobrane do każdego poziomu sprawności fizycznej tak, aby każda kobieta mogła nauczyć się bronić przed napastnikiem. Kurs podzielony jest na część teoretyczną i praktyczną. Obejmuje m. in. naukę poruszania się, uwalniania, wykorzystania przedmiotów codziennego użytku i postrzegania otoczenia w celu uniknięcia zagrożenia. Koszt każdego spotkania to 120 zł za całą grupę.
9. Przyjmujemy już **intencje wypominkowe**. Przy wyjściu z kościoła oraz w zakrystii leżą kartki do wpisania zmarłych, za których mamy się modlić. W wypominkach jednorazowych będziemy się modlić podczas procesji na cmentarzu 1 listopada. Wypominki roczne to intencje Mszy świętych, które sprawować będziemy wieczorem o 18.00 codziennie przez oktawę Wszystkich Świętych (od 2 do 8 listopada) oraz w pierwsze wtorki miesiąca przez cały rok (intencje wyczytywać będziemy na pół godziny przed rozpoczęciem Mszy św.). Rezygnujemy z przyjmowania oddzielnych wypominków oktawalnych (te same wypominki będą w oktawie jak i w ciągu roku). Do wyboru mamy zatem wypominki jednorazowe lub roczne.

   Robiąc porządki na **cmentarzu**, troszczmy się też o las, w którym jesteśmy. Prosimy, żeby liście i kolki pakować do worków na zielone śmieci a nie wyrzucać za płot do lasu. Niestety, powtarza się to szczególnie od strony ul. Kilińskiego. Ważne, byśmy uwrażliwiali się wzajemnie na to wspólne dobro, którym dysponujemy.
10. Księża Sercanie proszą o **wsparcie misji**. Na ten cel zbierają monety i banknoty wycofane z użycia, telefony, oraz srebrny i złoty złom. Każda zbiórka służy wsparciu konkretnego projektu misyjnego. Adres do wysyłki to: Sekretariat Misji Zagranicznych Księży Sercanów, ul. Rakowa 11, 10-185 Olsztyn. Szczegóły na plakatach w gablotce.
11. Ciągle jeszcze poszukujemy zaginionej **Kroniki parafialnej**, prowadzonej przez ks. Prałata Wysockiego. Ks. Stefan zapewne zostawił ją komuś i bardzo chcielibyśmy ją odzyskać. Gdyby miał informacje pomocne w poszukiwaniach, to będziemy za nie wdzięczni.
12. W tym tygodniu **pożegnaliśmy** śp. Irenę Gadzińską i Marię Szabelską. *Dobry Jezu…*

<!--EndFragment-->