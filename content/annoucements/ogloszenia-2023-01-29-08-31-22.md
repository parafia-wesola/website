---
type: annoucement
title: ogłoszenia parafialne i duszpasterskie
date: 2023-01-29T08:29:19.964Z
---
<!--StartFragment--><h4 style="text-align:center;">IV Niedziela Zwykła – 29 stycznia 2023</h3>

1. W dzisiejszą niedzielę: 

   * **Msza św. o 12.00** będzie wyjątkowo w kościele a nie w kaplicy, 
   * jak zwykle w sobotę i niedzielę zapraszamy na **Adorację Najświętszego Sakramentu** od godz. 15.00 do 17.50.
2. W tym tygodniu wypada **pierwszy piątek i pierwsza sobota miesiąca**. Spowiadamy w piątek rano po Mszy św. oraz od godz. 17.00 i po Mszy wieczornej. O. Krzysztof odwiedzi chorych (o. Adam swoje wizyty odbędzie za tydzień, w następny piątek). Nabożeństwo pierwszosobotnie jak zwykle o 17.00. 
3. W drugi dzień lutego obchodzimy **święto Ofiarowania Pańskiego,** 

   * jest to Dzień Życia Konsekrowanego,
   * oprócz Mszy o 7.00 i 18.00 mamy dodatkową Mszę św. o 10.30,
   * tego dnia taca przeznaczona jest na zakony klauzurowe.
   * w imieniu „Kolędniczek” pod dyrekcją Małgorzaty Feldgebel  zapraszamy na koncert kolęd po Mszy wieczornej (to jest dzień, kiedy wręcz należy śpiewać kolędy). Koncert będzie małą podróżą przez tysiącletnią tradycję kolędowania z udziałem instrumentów współczesnych i dawnych (wśród nich fidel, rebek i daf). To ostatnia już w tym roku okazja do wspólnego kolędowania!
   * młodzież w wieku 16-19 lat zapraszamy na pierwsze w tym roku spotkanie o 19.00 do sali Tymoteusz. Tym razem będzie o poczuciu własnej wartości, czym jest i jak je budować.
4. Zapraszamy na **wieczór z prof. Krystyną Czerni** wokół jej najnowszej książki „Nowosielski w Warszawie i na Mazowszu” – w niedzielę 5 lutego o 19.00 w kaplicy Domu rekolekcyjnego.
5. **„Qulturalne Bierzmowanie”** to szczególna propozycja dla młodzieży przygotowującej się do bierzmowania – czwartek 9 lutego o 19.00 w sali widowiskowej Klubu Akademii Sztuki Wojennej w Rembertowie. Podczas wieczoru zagra zespół „dlaTego”, świadectwem podzieli się Grzegorz Miecznikowski, a kilka wspólnot młodzieżowych przedstawi swoje propozycje. 
6. **Walentynkowa „Randka we dwoje”** 14 lutego o 19.30 w Domu rekolekcyjnym – propozycja pięknego wieczoru w parze dla małżeństw i par niesakramentalnych. Konieczny jest zapis: [kana@chemin-neuf.pl](mailto:kana@chemin-neuf.pl) , tel. 694 422 000.
7. Na prośbę Urzędu Dzielnicy zachęcamy do głosowania na Warszawę w „**Konkursie na najlepszą destynację Europy w 2023”**. Głosować można codziennie od 20 stycznia do 10 lutego na stronie [glosujnawarszawe.pl](http://www.glosujnawarszawe.pl) (głos można oddać raz na 24 godziny).  
8. Do czego Bóg powołuje mnie w moim zawodzie? Jaki jest ostateczny cel i sens mojej pracy zawodowej? Jaka jest moja misja zawodowa, do której Bóg mnie powołuje? Jeśli zadajesz sobie takie pytania i szukasz na nie odpowiedzi, to możesz czuć się zaproszony na 4-dniowe rekolekcje „**Odkryć swoje powołanie zawodowe”**, oparte na ćwiczeniach duchowych św. Ignacego w dniach 22 do 26 lutego 2023 r. w Warszawie Wesołej. Zapisy na [chemin-neuf.pl](http://www.chemin-neuf.pl)
9. Kontynuujemy **wizytę duszpasterską**. W tym tygodniu chcielibyśmy odwiedzić:

* Wtorek, 31 stycznia: ul. Armii Krajowej 120-145, 1 Praskiego Pułku 1-29
* Środa, 1 lutego: ul. 1 Praskiego Pułku 30-72
* Sobota, 4 lutego: ul. Mokra, Wspólna, Za Dębami, Równa, Słowicza

Rozpoczynamy wizytę od poniedziałku do piątku o godz. 16.00, a w soboty – o godz. 14.00. Kompletny program kolędy dostępny jest w gablotce i w internecie.