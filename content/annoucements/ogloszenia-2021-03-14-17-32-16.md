---
type: annoucement
title: ogłoszenia parafialne i duszpasterskie
date: 2021-03-14T17:24:59.195Z
---
<!--StartFragment-->

<h4 style="text-align:center;">IV Niedziela Wielkiego Postu – 14 lutego 2021</h3>

1. Dzisiejsza Msza św. o 10.30 sprawowana będzie w intencji byłego proboszcza naszej parafii, zmarłego 2 marca, **śp. ks. Zbigniewa Wojciechowskiego**. Msza pogrzebowa odbyła się w Karczewie 9 marca, pod przewodnictwem ks. Bpa Romualda Kamińskiego, z udziałem delegacji naszej parafii. Pochowany został w grobie rodzinnym na miejscowym cmentarzu. Polecamy go Waszej modlitwie.
2. W każdą niedzielę Wielkiego Postu odprawiamy **Gorzkie Żale** o godz. 17.15. W piątki Wielkiego Postu zapraszamy na nabożeństwo **Drogi Krzyżowej**. W tym tygodniuzapraszamy dzieci na Drogę Krzyżową do kościoła o 16.45, a młodzież i dorosłych na 18.45.
3. Dziś wieczorem zapraszamy **młodzież** na spotkanie online wokół encykliki papieża Franciszka „Fratelli Tutti” (link na FB Młodzi OPEN). Młodzież przygotowującą się do bierzmowania zapraszamy na spotkania online w czwartek: grupa młodsza o 18.30, grupa starsza o 19.30.
4. W następną niedzielę rozpoczniemy nasze **Rekolekcje wielkopostne**, które poprowadzi Zespół ***Mocni w Duchu*** wraz z jezuitą o. Jackiem Olczykiem. Program dostępny jest na ulotkach przy wyjściu z kościoła i z kaplicy oraz w gablotce i w internecie. Msze niedzielne będą według naszego normalnego rytmu, a od poniedziałku do środy o 8.00, 17.00 i 19.00. Spowiedź będzie możliwa rano od 7.30, a popołudniu od 16.00 i od 18.00. W poniedziałek dodatkowo zapraszamy na animowany wieczór pojednania, z udziałem kilku spowiedników od 20.00 do 22.00. Wieczorne Msze we wtorek będą Mszami z modlitwą o uzdrowienie a w środę – z modlitwą o Chrzest w Duchu Świętym.\
   W internecie transmitować będziemy Msze w niedzielę o 12.00 i o 18.00, a od poniedziałku do środy o 19.00 oraz spotkania dla przygotowujących się do bierzmowania.
5. W najbliższy weekend **Adoracja Najśw. Sakramentu** będzie w sobotę od 16.00 do 17.45 w kościele, a w niedzielę od 15.00 do 17.45 w kaplicy. W niedzielę o 16.45 i o 19.15 będą dodatkowe spotkania dla młodzieży przygotowującej się do bierzmowania..
6. Zapraszamy na kolejne spotkanie ***Wiara i Praca*** online w najbliższy piątek 19 marca 2021 o godz. 20. Tematem spotkania: "Stres w pracy – w biegu." Link do spotkania znajdziecie na stronie FB parafii i Wiara i Praca. informacje: tel. 603447789.
7. Poświęcenie **nowego krzyża** na skrzyżowaniu ulic 1 Praskiego Pułku i Armii Krajowej planujemy na środę 24 marca o 15.00. Dziękujemy tym, którzy przyczynili się do wykonania i postawienia krzyża. 
8. Przypominamy o **akcjach charytatywnych**. Dla dzieci w ramach programu Caritas „Czas miłosierdzia – dar Juniora dla Seniora” : **skarbonki**, które z ofiarami na wsparcie osób starszych będzie można oddać w naszym kościele w Niedzielę Palmową. **Kosz Miłosierdzia**: w koszu przy ołtarzu oraz na plebanii zbieramy artykuły żywnościowe z wydłużoną datą ważności oraz środki czystości. W dniach 19-20 marca nasz Caritas prowadzić będzie publiczną **zbiórkę żywności** w sklepach K&M na osiedlu Zielona oraz w Lidlu Stara Miłosna. Zebrane dary zostaną rozdysponowane wśród potrzebujących z naszej parafii, ze szczególnym uwzględnieniem osób starszych, chorych i samotnych. Dostępne też są w sprzedaży paschaliki i **świece wielkanocne**, z których dochód wesprze zbiórkę na operację serca chorego Frania – naszego małego parafianina.
9. Na dzisiejszą niedzielę proponujemy też **rozważanie** na YouTube przygotowane przez jedną rodzinę z naszej parafii a przeznaczone dla dzieci. Na Facebooku parafialnym trzy razy w tygodniu publikujemy dla dorosłych krótkie wprowadzenie do słowa Bożego z dnia.
10. Informujemy, że 20 marca odbędzie się **warsztat** grupowy online pod tytułem „Jak nasze granice wpływają na kształtowanie wartościowych relacji?”. Spotkanie poprowadzi Aneta Kopiszka. Więcej informacji znajduje się na plakacie w gablocie pod kościołem.
11. Czwarty Muszkieter na nowo proponuje panom „**Ekstremalny Weekend Charakteru**”, w dniach 15-18 kwietnia 2021 w okolicach Szklarskiej Poręby. Zachęcamy do zapisów. Plakat w gablotce.
12. Dziś po Mszach św. zbieramy ofiary na puszek na wsparcie leczenia w USA chorego Marcela – 4-latka z guzem na mózgu (glejak nerwu wzrokowego).
13. Trwa **remont** w Domu rekolekcyjnym. Zachęcamy do wsparcia prac przez dary pieniężne i modlitwę. Prosimy też, by na koniec Mszy znalazł się ktoś, kto mógłby stanąć przed wejściem do kościoła z **tacą**. Nie chodzimy z tacą podczas Mszy, żeby nie prowokować konieczności dotykania pieniędzy przed Komunią, ale chcielibyśmy, żeby ta zbiórka na tacę stała się jednak znowu bardziej widoczna i skuteczna niż ostatnio. Dziękujemy tym, którzy taką posługę stanięcia z tacą podejmą, jak i tym, którzy ofiary przekazują przelewem bankowym.
14. W tym tygodniu **pożegnaliśmy** p. Thu Hoa Grabowską, p. Juliannę Kawalec, p. Alicję Witkowską, p. Leokadię Pasińską oraz ks. Zbigniewa. Powierzmy ich Bożemu Miłosierdziu. *Dobry Jezu…*

<!--EndFragment-->