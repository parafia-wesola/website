---
type: annoucement
title: ogłoszenia parafialne i duszpasterskie
date: 2021-06-13T21:32:09.011Z
---
<!--StartFragment-->

<h4 style="text-align:center;">XI Niedziela zwykła – 13 czerwca 2021</h4>

1. **Nabożeństwa czerwcowe** odprawiamy codziennie o godz. 17.30.
2. Według najnowszych przepisów od dzisiaj w kościele może być zajęte 50 % miejsc, nie licząc osób zaszczepionych. Od przyszłej niedzieli biskupi zdecydowali się znieść dyspensę od uczestnictwa w niedzielnej Mszy świętej. Obowiązkowe jest natomiast zakładanie maseczek na usta i nos w kościele. Na zewnątrz prosimy zachować 1,5 dystansu, a jeśli nie jest to możliwe, również założyć maseczkę. Dziękujemy wszystkim za stosowanie się do podanych zasad i szanowanie się nawzajem w naszych wrażliwościach.\
   Transmisje internetowe i do kaplicy będziemy jeszcze kontynuować o 12.00 i o 18.00\
   do końca tego miesiąca.
3. **Dziękujemy** serdecznie za Waszą hojność okazaną poprzez wpłaty na wsparcie parafii, a szczególnie na remont w Domu rekolekcyjnym oraz prace konserwatorskie w kościele. Otrzymaliśmy wpłaty od 50 zł do 15 000 zł i każda z nich jest dla nas cennym znakiem współodpowiedzialności za sprawy parafii.\
   Na zewnątrz kościoła można jeszcze zakupić torbę jubileuszową oraz poczęstować się cukierkiem.
4. Zapraszamy na lipcowy **weekend parafialny**. Będzie to na pewno wspaniały czas relacji, odpoczynku, formacji i modlitwy, czas spędzony z innymi parafianami. Budując razem naszą parafię, pragniemy razem budować Kościół. Spędzimy razem czas w piątek wieczorem, 23 lipca, cały dzień w sobotę i w niedziele po Mszy św. o 12.00. Prosimy o zapisywanie się przez formularz [link do formularza](https://docs.google.com/forms/d/e/1FAIpQLSfGdrzWNC7frUSnVmsUXLfK9Am3DCigEWwxOUg142ab_e3q8g/viewform?usp=pp_url). Odpowiemy na wszystkie pytania, można dzwonić do o. Adama, o. Krzysztofa lub s. Kasi. Cieszymy się na ten wspólnie spędzony weekend latem.
5. Wspólnota Zwiastowanie

   * zaprasza w piątek 18 czerwca na wieczorną Eucharystię w intencji małżeństw\
     w kryzysie (zachęcamy do powierzania małżonków przeżywających trudności) oraz na wspólną modlitwę uwielbienia przed N.S. od 19.00 do 20.00.
   * 19 czerwca w Łodzi w godz. 10.00 - 20.30 odbędzie się **I Forum CHARIS**,\
     na które zaproszeni są wszyscy chętni. Rejestracja pod wskazanym linkiem lub od godz. 9.00 na miejscu. Omawiane tematy m. in. to: Odnowa charyzmatycznaw służbie dla całego Kościoła - o. kard. R. Cantalamessa, Chrzest i życie w Duchu Świętym, Duch Święty daje nam pragnienie jedności, Eucharystia pod przewodnictwem abp G. Rysia. Gorąco zachęcamy do uczestnictwa w tym wydarzeniu.
   * Dla każdego, kto jest w jakiejkolwiek potrzebie, istnieje możliwość telefonicznej modlitwy wstawienniczej, która odbywa się w każdą środę w godz. 19.00 - 21.00. Numery telefonów mogą być zamieszczone w gablocie lub dostępne w zakrystii: 507 663 089, 506 030 771, 603 889 412.
6. Parafia wraz z nowo powstałą lokalną fundacją *Bliżej Ludzi*, której celem jest pomoc osobom potrzebującym, poszukuje osób, które mogłyby **wspierać finansowo młodą mamę**, która nie uległa presji aborcyjnej ze strony jej bliskich. Kobieta samotnie wychowując dwójkę małych dzieci, nie jest jednak w stanie zaspokoić wszystkich potrzeb. Chodzi więc, o czasowe (6-miesięczne) zaangażowanie finansowe, tak aby pomóc im normalnie funkcjonować. Osoby gotowe do tej formy pomocy zapraszamy do wypełnienia formularza zgłoszeniowego i wrzucenia go do skrzynki z tyłu kościoła przy bocznym wejściu. Fundacja poszukuje też psychologa lub terapeuty gotowego zaangażować się lokalnie w pomoc osobie potrzebującej. Kontakt: Piotr Parzonka, tel. 693 862 799.
7. Od zeszłego tygodnia wznowiliśmy **gimnastykę dla pań,** które chcą poprawić swoją sprawność fizyczną. Spotkania odbywają się w poniedziałki i czwartki o 19.15 na zewnątrz. Można jeszcze się zgłaszać do Uli Drewnowskiej Płatek, tel. 606 248 322.
8. W najbliższy wtorek nie będzie Wieczoru Uwielbienia, zapraszamy natomiast na film Net For God pt. „Radość miłości”. Film o Amoris Laetitia, małżeństwach i tajemnicy miłości, która trwa. Link do spotkania [tutaj](<1. https://us02web.zoom.us/j/83290721595?pwd=OVVTTVRYUi8zK2VVNTNINmhZNjVEQT09>)
9. W niedzielę za tydzień (20 czerwca) po Mszy św. o 12.00 **dzieci** zapraszamy na pokaz teatralny improwizacji. Zaprasza aktorka p. Olga Milaszewska z podopiecznymi.
10. Wspólnota Chemin Neuf zaprasza na wyjazdy wakacyjne:

    * młodzież w wieku **18-30 lat** – do Budapesztu od 27 lipca do 1 sierpnia na Changemakers – czas dla młodych, którzy chcą budować wizję naszej wspólnej przyszłości (jedzie o. Adam, propozycja dostępna dla znających angielski lub francuski) oraz do opactwa Hautecombe we Francji (tu będzie tłumaczenie na polski) na Festiwal ewangelizacyjny Next step (dostępne są ulotki),
    * **małżeństwa** – na sesję Kana w Skorzeszycach od 5 do 11 lipca (jedzie o. Krzysztof).
11. W tym tygodniu **pożegnaliśmy** p. Celinę Wierzbicką. *Dobry Jezu…*
12. Prosimy kogoś o stanięcie z **tacą** przed kościołem. Bóg zapłać!

<!--EndFragment-->