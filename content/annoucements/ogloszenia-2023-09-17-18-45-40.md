---
type: annoucement
title: ogłoszenia parafialne i duszpasterskie
date: 2023-09-17T18:39:01.222Z
---
<h4 style="text-align:center;">XXIV niedziela zwykła – 17 września 2023</h4>



1. Zapraszamy dziś na **adorację** Najświętszego Sakramentu od 15.00 do Mszy wieczornej.
2. Jeszcze dziś 17 września o 16.00 prezentacja programu comiesięcznych spotkań dla par małżeńskich (również par niesakramentalnych) oraz rodziców: 

   * na ***Kana Welcome*** zapraszamy **małżonków i pary niesakramentalne**, aby zacieśnić więź w związku, odkryć nowe sposoby budowania relacji, pogłębić zrozumienie między sobą i skorzystać z inspirujących narzędzi, które pomogą tworzyć piękne chwile we dwoje,
   * na spotkania ***Kana Rodzice*** zapraszamy **rodziców, także tych samotnie wychowujących dzieci**, pragnących budować zdrowe i pełne miłości relacje z dziećmi. To doskonała okazja, by lepiej zrozumieć potrzeby swoich dzieci, rozwijać umiejętności wychowawcze i tworzyć harmonijną atmosferę w domu czerpiąc inspiracje do tworzenia trwałych i pełnych miłości relacji.
3. Dziś również po Mszy św. wieczornej pierwsze spotkanie **chóru parafialnego** w Domu rekolekcyjnym w sali Prałata Wysockiego**.** P. Beata Kozyra-Paulska, zaproponuje regularne próby w ciągu roku (może we wtorki o 18.30), ale wszystkie szczegóły będą jeszcze do ustalenia między uczestnikami.
4. W niedzielę za tydzień 24 września Msza o 12.00 będzie **Mszą posłania**, na której chcemy modlić się za wszystkich posługujących w naszej parafii. Mszę sprawować będziemy w kościele, tego dnia to ta Msza będzie transmitowana w internecie. Po Mszy świętej chcemy pobyć trochę razem, spotkać się, poznawać, porozmawiać… zapraszamy więc na parafialny obiad. Zapewnimy coś ciepłego, zachęcamy do przyniesienia sałatki lub deseru.
5. W tę samą niedzielę 24 września o 19.15 w kościele „**Nowosielski Audiovisual Misterium**”. Jest to projekt Artura Dutkiewicza, w którym malarstwo Jerzego Nowosielskiego jest inspiracją do przedstawienia utworów o charakterze kontemplacyjnym skomponowanych przez pianistę na trio jazzowe: fortepian, kontrabas i perkusję, łączących elementy muzyki improwizowanej, współczesnej, klasycznej i jazzu.
6. W pierwszy poniedziałek października rozpoczynamy **Kurs *Alpha***. Zapraszamy do zapisywania się i do zapraszania innych, ulotki są dostępne przy wyjściu. Wszystkich, którzy już kiedykolwiek byli na Kursie *Alpha* i chcą pomóc, aby inni też mogli przeżyć to piękne doświadczenie, zapraszamy do posługi. Spotkanie dla posługujących odbędzie się jutro, 18 września o 19.00. Przypominamy, że Kurs *Alpha* w naszej parafii służy również jako przygotowanie do sakramentu bierzmowania dla osób dorosłych. Serdecznie zapraszamy także osoby deklarujące się jako niewierzące lub poszukujące.
7. Pierwsza po lecie **Grupa modlitewna** w najbliższy wtorek o 20.00 w dużej sali domu rekolekcyjnego. Zapraszamy wszystkich chętnych na wspólne uwielbienie!
8. Młodzież przygotowującą się do **Bierzmowania** zapraszamy na pierwsze po wakacjach spotkanie w czwartek 21 września o godz. 19.00 (zmieniona godzina). Informujemy, że w tym roku nie wystartujemy z nową grupą, tak by w następnym roku móc stworzyć jedną grupę bez równoległego prowadzenia grupy starszej i młodszej.
9. Rozpoczynamy przygotowania do **Pierwszej Komunii św**. Zainteresowanych rodziców z naszej parafii zapraszamy na spotkanie informacyjne w piątek 22 września na godz. 18.30 do kaplicy Domu rekolekcyjnego. Na stronie internetowej parafii jest link do formularza zapisu. Rodziny z poza naszej parafii (dziecko, które nie mieszka ani nie uczy się na terenie parafii) prosimy o uprzedni kontakt z nami.
10. Pierwsze spotkanie ***Wiara i Praca***, wspólne dla grup z Wesołej i Rakowieckiej, już w piątek 22 września. Rozpoczniemy o godz. 18. Mszą św. w kościele, a potem będziemy kontynuować od 19.00 do 22.00 w sali Prałata Wysockiego. W tym roku proponujemy cykl tematyczny „Jak zarządzać swoim życiem”. Naszym celem jest, aby we współpracy z Duchem Świętym doświadczyć prawdziwej i głębokiej przemiany życia zawodowego. Będziemy wykorzystywać narzędzia, dzięki którym możemy być bardziej świadomymi, zmotywowanymi i skutecznymi menadżerami swojego życia, doświadczać jak najwięcej radości w naszej pracy i w naszych relacjach.\
    Będzie to spotkanie wprowadzające w cykl, przedstawimy też plan wydarzeń na najbliższy rok. Spotkanie jest oczywiście otwarte dla wszystkich.
11. Rozpoczęliśmy już **spotkania z ministrantami** w soboty o 10.30. Zapraszamy też chłopców którzy w maju przeżywali 1 Komunię Świętą i pragną rozpocząć formację ministrancką.
12. W ramach akcji „**szkoła-szkole**” Parafialny Zespół **Caritas** zaprasza do włączenia się w akcję wspierania dzieci z państw ogarniętych kryzysem: Syrii i Libanu. Obecna trudna sytuacja gospodarcza i polityczna sprawia, że dzieci mają utrudniony dostęp do edukacji, bądź nie mają jej w ogóle. Każda wyprawka szkolna przekazana dzieciom na Bliskim Wschodzie pozwoli na zminimalizowanie problemów edukacyjnych. Udział w tej akcji biorą SP 171 im. Stanisława Staszica oraz Autorska Szkoła Podstawowa nr 12. Przybory szkolne prosimy wkładać do oznaczonych kartonów. Akcja trwa do  30 października.\
    Parafialny Zespół Caritas ma swoje pierwsze po lecie spotkanie w sobotę 23 września o 9.00 na plebanii.
13. Jak co roku w ramach akcji ***Iskra Bożego Miłosierdzia***, zapraszamy na Koronkę do Bożego Miłosierdzia na ulicach miast świata – 28 września 2023, godz. 15.00, pod krzyżem na 1 Praskiego Pułku.
14. W tym tygodniu **pożegnaliśmy** śp. Zdzisława Ryszarda Gadomskiego i Piotra Jana Połetka. *Dobry Jezu…*

<!--EndFragment-->