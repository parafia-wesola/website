---
type: annoucement
title: ogłoszenia parafialne i duszpasterskie
date: 2020-11-08T20:11:39.299Z
---
<h3 style="text-align:center;">XXXII Niedziela zwykła, 8 listopada 2020</h3>

1. Według nowych wytycznych od soboty 7 listopada, obowiązuje norma 1 osoba na 15 m2, co oznacza, że w naszym kościele może przebywać jednocześnie **17 osób** (nie licząc posługujących w celebracjach). Prosimy, aby zajmować pojedynczo miejsca oznaczone kolorową kartką, co pozwoli zachować dystans i rozpoznać pozostające wolne miejsca. Można też stanąć wokół kościoła, gdzie włączone głośniki ułatwią uczestnictwo we Mszy.
2. Zrezygnujemy ze zbierania **tacy** podczas Mszy świętej. Ofiarę złożyć będzie można do koszyka przed ołtarzem lub przy wejściu do kościoła lub przez przelew bankowy (konto podane jest na stronie internetowej Parafii). Dziękujemy wszystkim, którzy sami przeżywając trudny czas, potrafią się dzielić, wspierać potrzebujących oraz brać odpowiedzialność za utrzymanie naszej parafii.
3. Zapraszamy na **Adorację Najświętszego Sakramentu** od poniedziałku do piątku po Mszy wieczornej do 19.15. W weekendy proponujemy Adorację między 15.00 a 18.00, bardzo nam pomoże jeśli będziecie zapisywać się na półgodzinne dyżury modlitewne (na tablicy przed zakrystią lub w internecie), będziemy wtedy spokojni, że zawsze ktoś jest w otwartym kościele. [zapisy w linku](heets/d/1F1O_4-tC36sXy0VuqLTh3pOFqSjeeMkBDA8fy_-cAtQ/edit?fbclid=IwAR1s_3bWp1_nGSj9MKdzYoGh6kkk1C7W3UunYVLBv3r8vi5oMMouwZgpzZI#gid=541890420)
4. Przypominamy, że przez cały listopad można ofiarować za zmarłych łaskę **odpustu zupełnego**.
5. **Spowiadamy** w tygodniu po Mszy wieczornej, a w niedzielę i sobotę wieczór – 15 min przed każdą Mszą. Można umówić się również indywidualnie z jednym z księży na spowiedź w większej sali, która umożliwia zachowanie dystansów.
6. **Transmitujemy** na kanale YouTube naszej parafii Mszę św. o godz. 18. Dzisiaj będzie również transmitowana Msza św. o godz. 12.00, podczas której będziemy modlili się za Ojczyznę i za seniorów, a po Mszy będzie koncert w wykonaniu p. Doroty Czajkowskiej.

Piętnaście minut po zakończeniu Mszy transmitowanych w internecie oraz na początek Adoracji o 15.00 udzielana będzie **Komunia św**.

7. Dziś wieczorem młodzież zapraszamy na spotkanie online o 19.30. Na stronie **Młodzi OPEN** na Facebooku podamy link do spotkania na zoomie.
8. W najbliższy czwartek (19 listopada) zapraszamy młodzież przygotowującą się do **bierzmowania** na spotkanie online przez aplikację zoom. Młodsza grupa – ta, z którą dopiero zaczyna drogę przygotowań – spotkanie ma o godz. 18.30. Starsza grupa, przeżywająca drugi rok przygotowań – o godz. 19.30. Prześlemy odpowiednio wcześniej linki do spotkań.
9. Chcemy na nowo zaprosić na „**ora et labora**” w sobotę, 14 listopada między 9.30 a 14.00 – czas prac ogrodowych na terenie wokół kościoła, plebanii i domu rekolekcyjnego, czas modlitwy i chwili odpoczynku przy kawie, herbacie i ciastku. Miesiąc temu musieliśmy odwołać tę propozycję, ale mamy nadzieję, że tym razem da się to przeprowadzić, będziemy na zewnątrz, w małych grupkach, z zachowaniem odległości i maseczek. Zapraszamy zarówno panie jak i panów! Możemy modlić się o pogodę.
10. Dzisiaj zbieramy ofiary do puszek z okazji dnia solidarności z Kościołem prześladowanym
11. W tym tygodniu **pożegnaliśmy** p. Juliana KOŁODZIEJCZYKA, p. Feliksa PIEŃKOWSKIEGO, p. Roberta PUZIA, p. Krystynę CZECH. *Dobry Jezu…*

<!--EndFragment-->