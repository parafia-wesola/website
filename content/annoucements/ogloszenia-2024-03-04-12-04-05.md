---
type: annoucement
title: ogłoszenia parafialne i duszpasterskie
date: 2024-03-04T11:53:26.080Z
---
<!--StartFragment--><h4 style="text-align:center;">III Niedziela Wielkiego Postu – 3 marca 2024</h4>

1. Podczas Wielkiego Postu w każdą niedzielę odprawiamy **Gorzkie Żale** o godz. 17.15.
2. **10-13**: Trwają też zapisy na kolejne spotkanie młodych w wieku 10-13 lat. Spotkanie to, na którym będziemy wspólnie bawić się, śpiewać, modlić i rozwijać swoje talenty i zainteresowania na warsztatach, odbędzie się w sobotę, 9 marca, w Domu Rekolekcyjnym w Parafii Opatrzności Bożej w Warszawie Wesołej o godz. 14.00. Więcej szczegółów i zapisy - na stronie naszej Parafii.
3. Kolejne **spotkanie dla kobiet** : w niedzielę 10 marca o godz. 19 zapraszamy do kawiarenki parafialnej. Na warsztatach prowadzonych przez Karolinę Tkaczewską, psychoterapeutkę i trenerkę języka ruchu sprawdzimy jaką mamy relację z własnym ciałem. Szczegóły na ulotkach, zapraszamy wszystkie panie.
4. Propozycje **rozważań miłości Boga** objawionej w **Męce** Jezusa Chrystusa:
5. W następny piątek (8 marca) po Mszy wieczornej **nastolatki** poprowadzą nabożeństwo **Drogi Krzyżowej na zewnątrz** kościoła. Wewnątrz dostępne będą materiały do indywidualnego wykorzystania.
6. W sobotę 9 marca o godz. 19.00 Ekipa „Freedom Is Near” zaprasza na ***Misterium miłości*** :  artystyczne spotkanie modlitewne wokół tematów miłości, cierpienia i zbawienia. W planie osobista medytacja Słowa, choreografia i uwielbienie.
7. W kolejny piątek 15 marca, oprócz wieczornej propozycji na miejscu, proponujemy udział w **Ekstremalnej Drogi Krzyżowej**, która po raz pierwszy wyruszy z naszej parafii  na trasę Matki Bożej Fatimskiej z Wesołej do Mińska Mazowieckiego przez Sulejówek i Mistów. Zaczniemy celebracją Mszy św. o godz. 21.00. Ekstremalna Droga Krzyżowa to rozważanie męki Pana Jezusa w samotności i skupieniu podczas czterdziestokilometrowego nocnego marszu. Chodzi o to, aby opuścić swoją strefę komfortu i powiedzieć Bogu: jestem tutaj nie dlatego, że masz coś dla mnie zrobić, jestem bo chcę się z Tobą spotkać, chcę, żebyś pomógł mi stawać się lepszym, pięknym człowiekiem. W tym roku uczestnikom EDK towarzyszyć będą rozważania oparte na wydarzeniach z życia św. Jana Pawła II, a przewodnim hasłem EDK są Jego słowa: „Musicie od siebie wymagać”.\
   Na Mszę zapraszamy również osoby, które nie czują się na siłach, aby podjąć tak ekstremalne wyzwanie, ale chcą uczestniczyć w EDK duchowo.\
   Osoby zainteresowane udziałem lub chętne do wsparcia organizacyjnego EDK prosimy o kontakt z p. Andrzejem Sochoniem – liderem rejonu EDK Warszawa Wesoła.
8. Propozycje **CARITAS**:

   * Akcja polega na składaniu przez okres Wielkiego Postu ofiar pieniężnych do specjalnie przygotowanych na ten cel tekturowych **skarbonek**. Uczestniczące w tej akcji dzieci i młodzież rezygnując w okresie Wielkiego Postu z drobnych przyjemności odkładają zaoszczędzone pieniądze do skarbonek Caritas. Te ofiary zostaną przeznaczone na pomoc osobom starszym i samotnym naszej parafii. Akcja ta ma uwrażliwić dzieci oraz całe rodziny na potrzeby starszych i chorych. Caritas Wesoła – pomóż nam pomagać!
   * Bezdomni, chorzy, samotni, osoby starsze, dzieci to osoby, których głosu często nikt nie słyszy. Dołącz do grona tych, którzy razem z nami niosą im nadzieję. Przekazanie 1,5% na nasze konto bardzo wesprze codzienne działania parafialnego zespołu Caritas przy parafii Opatrzności Bożej w Wesołej na rzecz naszych parafian, którzy są w bardzo trudnej sytuacji zdrowotnej finansowej i mieszkaniowej. Pomnóżmy w tym roku dobro! **Przekaż 1,5% podatku**, zainspiruj do tego innych.
   * W dniach 8 - 9 marca prowadzona będzie **zbiórka żywności** w sklepach. Pod specjalnym linkiem można się zapisywać na dyżury w sklepach.
   * Pod kościołem dostępne są **świece – paschaliki**, w cenie 10, 15 i 20 zł. Dostępny jest terminal do płacenia kartą.
9. Propozycja dla panów. Trwają już zapisy na **Ekstremalny Weekend Charakteru** – ekumeniczna propozycja 4.muszkietera, przygoda dla ciała, umysłu i ducha w dn. 4-7 kwietnia, tym razem nad Bałtykiem. Ulotki dostępne przy wyjściu.  
10. W tym tygodniu **pożegnaliśmy** śp. Tadeusza Machałowskiego. *Dobry Jezu…*

<!--EndFragment-->