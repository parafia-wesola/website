---
type: annoucement
title: ogłoszenia parafialne i duszpasterskie
date: 2024-01-01T12:59:43.173Z
---
<h4 style="text-align:center;">I niedziela po Narodzeniu Pańskim, Świętej Rodziny – 31 grudnia 2023</h4>

1. Dzisiaj: I niedziela po Narodzeniu Pańskim i Święto Świętej Rodziny, a równocześnie ostatni dzień roku. Na każdej Mszy św. będziemy modlić się za rodziny i zaproponujemy odnowienie przyrzeczeń małżeńskich. Msza wieczorna będzie w intencji dziękczynnej za miniony rok. 1 stycznia obchodzimy **Uroczystość Maryi, Matki Bożej Rodzicielki**. Msze będą według niedzielnego programu, z wyjątkiem Mszy o 7.00. Dziś i jutro Msza św. o 12.00 będzie w kościele.
2. **Wizyta duszpasterska** w tym tygodniu: **środa, 3 stycznia:** Modrzewiowa, Syrokomli, Głowackiego 94b-106, **czwartek, 4 stycznia:** Głowackiego 108-140**, piątek, 5 stycznia**: Głowackiego 142-168, Sikorskiego 34a-55\
   **Zapisy na kolędę**: W tym roku księża chodzą od drzwi do drzwi na osiedlach Groszówka, Zielona i Wola Grzybowska. Rodziny z Centrum Wesołej (od ul. Chodkiewicza do ul. Piotra Skargi) mogą zgłosić chęć przyjęcia księdza przez formularz, który jest dostępny w internecie. Można zgłaszać się też mailowo do kancelarii parafialnej lub przez formularz papierowy, który znajduje się z tyłu kościoła, a który wypełniony potem można zostawić w zakrystii. Zgłoszenia przyjmujemy do\
   **1 stycznia** **(do jutra!)**, a tę część kolędy rozpoczniemy w drugiej połowie stycznia. Będziemy się wcześniej kontaktować, żeby ustalić dzień wizyty. W przyszłym roku kolędę od drzwi do drzwi rozpoczniemy od domów w centrum Wesołej.\
   Wizyty kolędowe rozpoczynamy o godz. 16.30 od poniedziałku do piątku, a w soboty o godz. 14. Gdyby zaproponowana data danej rodzinie zupełnie nie odpowiadała, to prosimy o maila na adres [kancelaria@parafiawesola.pl](mailto:kancelaria@parafiawesola.pl) lub kontakt telefoniczny na nr 22 773 56 35.
3. **Wspólne kolędowanie**. We  wtorek 2 stycznia nie będzie klasycznego wieczoru uwielbienia o 20.00 w dużej sali Domu rekolekcyjnego, ale zapraszamy nieco wcześniej (o godz. 19.00) na wspólne kolędowanie. Mile widziane całe rodziny. Razem pośpiewamy i pomodlimy się kolędami, wielbiąc Tego, który się narodził pośród nas.
4. **Orszak Trzech Króli:** Zapraszamy serdecznie wszystkie dzieci wraz z rodzinami do uczestniczenia w Orszaku Trzech Króli. 6.01 po mszy o 12:00 wyruszymy na ulice naszej dzielnicy. Zachęcamy do przebrania się za aniołki, pasterzy bądź inne postacie obecne przy żłóbku Pana Jezusa. W pochodzie ulicami miasta nie zabraknie wspólnego kolędowania, zachęcamy do zabrania ze sobą kolorowych flag, instrumentów. Na koniec dla wszystkich uczestników przewidziana jest gorąca czekolada.
5. **Opłatek** organizowany przez **Koła Żywego Różańca:** w sobotę, 6 stycznia o 15.00 w kawiarence parafialnej. O godz. 17.00 w kościele nabożeństwo pierwszosobotnie.
6. **Bal Parafialny:** Zapraszamy na karnawałowy **Bal parafialny** w sobotę 6 stycznia. Zapisy możliwe są w zakrystii lub telefonicznie (604 433 434) do 3 stycznia, uiszczając wpłatę 100-120 zł od osoby. Ważne jest też wpisanie swojego numeru telefonu. Prosimy też o przyniesienie czegoś do jedzenia na ciepło lub na zimno. Zabawę poprowadzi wodzirej. Czas trwania od godz. 19.30 do 1.30.
7. **Bal dla dzieci:** w sobotę, 13 stycznia odbędzie się bal karnawałowy dla dzieci. Zapisy na adres mail: animacjedzieciwesola@gmail.com. Ilość miejsc ograniczona.
8. **Kurs Przedmałżeński:** Pary planujące ślub kościelny, nawet bez ustalonego terminu, zapraszamy na **Kurs dla** **narzeczonych**. Rozpoczniemy 5 lutego, poprowadzą małżeństwa i o. Adam. Dostępne są ulotki.
9. W tym tygodniu **pożegnaliśmy śp. Krzysztofa RUPIŃSKIEGO**. *Dobry Jezu…*



<!--EndFragment-->