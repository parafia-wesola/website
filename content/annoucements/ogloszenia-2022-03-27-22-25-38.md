---
type: annoucement
title: ogłoszenia parafialne i duszpasterskie
date: 2022-03-27T22:22:10.927Z
---
<!--StartFragment-->

<h4 style="text-align:center;">IV Niedziela Wielkiego Postu – 27 marca 2022</h4>

1. Kontynuujemy modlitwę o pokój w **Ukrainie** i na świecie. Dziękujemy za włączenie się w modlitwę o pokój w jedności z papieżem Franciszkiem w piątek wieczór i przez całą sobotę. Szczególne podziękowanie składamy tym, którzy zapisali się w arkuszu dyżurów na Adorację, bo dzięki nim mogliśmy utrzymać tę propozycję długiej modlitwy. Dziękujemy też za wpłaty na subkonto „Ukraina” i za Waszą hojność (wpłynęło 9 000 zł).
2. Możemy przekazywać naszym gościom informacje o „**Spotkaniach Ukraińskich**” we wtorki i czwartki od 16.00 w stołówce szkoły podstawowej 171 oraz w piątki od 10.00 w Domu Rekolekcyjnym. Jest to czas poznawanie się nawzajem przy kawie, ciastku, na wymianę ważnych informacji, wspólną zabawę dzieci, często spotkanie z gościem – specjalistą, który może pomóc w różnych aspektach obecnej sytuacji. Na stronie internetowej stale uaktualniamy najważniejsze informacje dla uchodźców i rodzin, które ich przyjmują. Jutro pojawią się informacje o nabożeństwach w języku ukraińskim w różnych kościołach.
3. **Caritas** zachęca do przekazywania 1% podatku na pomoc najbardziej potrzebującym w naszej parafii. Numer KRS na ulotkach z tyłu kościoła *(KRS Diecezji Warszawsko-Praskiej 0000223182 z dopiskiem Caritas Wesoła Opatrzności Bożej)*\
   Jak zwykle Caritas parafialny proponuje akcję „Kosz miłosierdzia”, czyli zbiórkę darów dla najuboższych z naszej parafii. Do kosza można składać środki chemiczne i żywność z długą datą zdatności do spożycia.
4. Zapraszamy na **Wieczór Uwielbienia** we wtorki o 20.00 w dużej sali domu rekolekcyjnego. Dodatkowo w Wielkim Poście we wtorki od 21.15 do 23.00 proponujemy w kaplicy **Adorację** Najświętszego Sakramentu w intencji pokoju.
5. W okresie Wielkiego Postu proponujemy w piątki Nabożeństwo **Drogi Krzyżowej** o 16.30 (z myślą o dzieciach) i o 18.40 (dla dorosłych i starszej młodzieży), oraz **Gorzkie Żale** – w niedziele o 17.15.
6. W tym tygodniu wypada **pierwszy piątek i pierwsza sobota miesiąca**. W piątek spowiadamy rano oraz od 17.00 i po Mszy wieczornej. Od 9.00 do 12.30 odwiedzamy chorych. Wspólnota Zwiastowanie animuje wieczór miłosierdzia przy wystawionym Najświętszym Sakramencie do 20.00. W sobotę o 17.00 mamy Nabożeństwo pierwszosobotnie. 
7. Ostatnia okazja (do jutra) na zapis na weekend ewangelizacji dla **dzieci** 7-9 lat (uczniów klas I-III) „**Tymoteusz**”, który odbędzie się w dn. 2-3 marca. Zapraszamy również dzieci 7-9 lat z Ukrainy, przewidzieliśmy dla nich tłumaczenie. Z tyłu kościoła dostępne są ulotki, które można wykorzystać do zapisania dziecka. W następną niedzielę we Mszy o 12.00 weźmie udział duża grupa uczestników i posługujących weekendu „Tymoteusz”, więc zachęcamy, by wybrały się na nią rodziny z dziećmi, a inne osoby, by raczej wybrały pozostałe Msze.
8. Zapraszamy na cykl spotkań dla **mężczyzn** poświęconych osobie świętego Józefa i tematowi zawierzenia się Bogu przez jego osobę. Pierwsze takie spotkanie w niedzielę 3 kwietnia po Mszy św. wieczornej w sali Ks. Prałata Stefana Wysockiego.
9. Od 28 marca, czyli od jutrzejszego poniedziałku przestaje obowiązywać wymóg noszenia maseczek w kościele. Dziękujemy wszystkim za podporządkowanie się przez blisko dwa lata wymogom, który dla nikogo wygodne nie były, ale myślimy że zapewniły większe bezpieczeństwo. Zachęcamy, by osoby, które obawiają się zarażenia lub są przeziębione, pozostawały dalej w maseczkach. 

<!--EndFragment-->