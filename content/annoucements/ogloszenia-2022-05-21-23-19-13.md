---
type: annoucement
title: ogłoszenia parafialne i duszpasterskie
date: 2022-05-21T23:14:24.547Z
---
<!--StartFragment-->

<h4 style="text-align:center;">VI Niedziela Wielkanocy - 22 maja 2022</h4>

1. Dziś w niedzielę 15 maja:

   * Adoracja Najświętszego Sakramentu od 15.00 do Mszy wieczornej,
   * wieczorem zapraszamy **młodzież** na spotkanie Młodzi OPEN, o 19.15 w sali Tymoteusz – okazja do dyskusji, czy potrzebujemy Kościoła? Zapraszamy również tych, którzy sami dają negatywną odpowiedź na to pytanie!
2. **Nabożeństwa majowe** w naszej parafii odprawiamy codziennie o 17.30 przy figurze Maryi przed kościołem lub w kościele. W związku z nabożeństwami wieczorna modlitwa różańcowa w maju i czerwcu zaczyna się o 17.00, a nie ja zwykle ok. 17.30.
3. We wtorek jest Dzień Modlitw za Kościół w **Chinach**. W Bazylice św. Krzyża będzie Msza św. a po niej spotkanie z misjonarzem pracującym w Chinach.
4. W następną niedzielę Msza o 12.00 będzie w intencji Matek, zamówiona przez PKPS.
5. Klub Ojców Tato.Net przy parafii św. Hieronima przekazuje zaproszenie na spotkanie z Panem Maciejem Tryburcym zatytułowane „Jak zachęcić młodych do powrotu do kościoła?” – środa 25 maja w domu parafialnym przy ul. Rumiankowej 2/4 o godz. 19.00.
6. W niedzielę za dwa tygodnie wypada Uroczystość **Zesłania Ducha Świętego**. W przeddzień, tj. w sobotę 4 czerwca Wspólnota *Chemin Neuf* zaprasza wszystkich chętnych na wieczór: o 20.15 na uwielbienie z dziećmi i o 21.30 na Mszę wigilii Zesłania Ducha Świętego. Również w niedzielny wieczór będziemy mieli ciekawą propozycję, ale to się jeszcze precyzuje.
7. Propozycje na **lato**. Zapraszamy na **weekend parafialny** tu w Wesołej (z noclegami u siebie w domu) od piątku do niedzieli 22-24 lipca i na **parafialną pielgrzymkę** od poniedziałku do środy (25-27 lipca) – planujemy lekką propozycję, żeby pobyć razem i odnaleźć ślady prof. Nowosielskiego w okolicach Białegostoku. Szczegóły podamy za tydzień.
8. Wspólnota *Chemin Neuf* serdecznie też zaprasza:

   * **nastolatków** – na tydzień w góry (Wołkowyja w Bieszczadach) w dn. 11-17 lipca (będzie tam o. Marcin),
   * **młodzież** w wieku 18-30 lat – na Festiwal „Welcome to Paradise” w Hautecombe, opactwie we Francji niedaleko Lyonu w dn. 31 lipca do 5 sierpnia (będzie tam o. Adam, dla młodzieży z Ukrainy mamy możliwość pokrycia kosztów tego pobytu, przy wyjściu są ulotki, które ogłaszają również inne terminu Festiwalu, ale nie będzie wtedy polskiego tłumaczenia),
   * **małżeństwa** – na sesję „Kana Rodzina” tu w Wesołej w dn. 1-7 sierpnia (będzie tam o. Krzysztof). W tej sesji uczestniczą całe rodziny, potrzebujemy też wielu posługujących. W Domu Rekolekcyjnym mamy ograniczoną liczbę miejsc. Zwracamy się z prośbą, kto mógłby na ten tydzień przyjąć u siebie małżeństwo albo pojedyncze osoby. To będzie wielka pomoc i realny wkład w to, co uczestnicy i posługujący tych rekolekcji mogą przeżyć. Prosimy o kontakt z nami.

   Zapisy i więcej informacji na [www.chemin-neuf.pl](http://www.chemin-neuf.pl)

<!--EndFragment-->