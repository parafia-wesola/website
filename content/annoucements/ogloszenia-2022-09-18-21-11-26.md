---
type: annoucement
title: ogłoszenia parafialne i duszpasterskie
date: 2022-09-18T21:07:18.330Z
---
<!--StartFragment-->

<h4 style="text-align:center;">XXV Niedziela Zwykła – 18 września 2022</h4>

1. Dziś w niedzielę 18 września:

   * przeżywamy **niedzielę posłania**, rozpoczynającą nowy rok parafialny. Na Mszy św. o 10.30 modlić się będziemy za wszystkich posługujących w naszej parafii, osoby niosące różne odpowiedzialności i misje. Zapraszamy do modlitwy jedni za drugich, a po Mszy – na herbatę, kawę i ciasto. Chętni mogą przynieść własne wypieki lub owoce na wspólny stół
   * **rodziców ministrantów** zapraszamy po Mszy św. o 12.00 do sali ks. Prałata w Domu rekolekcyjnym,
   * ulicami Warszawy przejdzie dziś XVII Narodowy **Marsz dla Życia i Rodziny** pod hasłem\
     „I ślubuję Ci”. Wydarzenie rozpoczyna się na Placu Zamkowym o godz. 11.00, a zainauguruje je koncert zespołu „Arka Noego”,
   * od 15.00 do17.50 zapraszamy na **Adorację** Najświętszego Sakramentu,
2. Rozpoczynamy przygotowania dzieci do **Pierwszej Komunii św.** Zainteresowanych rodziców zapraszamy na spotkanie organizacyjne w najbliższy czwartek 22.09 na godz. 19.00.
3. Nowy rok programu przygotowań do **bierzmowania** zaczniemy w czwartek 29 września. Grupa kontynuująca drugi rok spotyka się o 19.30. Ci, którzy chcieliby zacząć przygotowania (młodzież klas ósmych i starszych), zapraszamy na spotkanie o 18.30. Młodzi, którzy nie uczą się w szkołach na terenie naszej parafii, proszeni są o zgłoszenie w zakrystii lub w mailu na adres kancelarii
4. **Nastolatkom starszym**, tj. w wieku 16-19 lat chcemy zaproponować pierwsze spotkanie w środę 5 października o 19.00. Będzie o przeżywaniu relacji z rodzicami. Będzie też okazja, by wypowiedzieć, jakie są realne potrzeby i oczekiwania młodych co do propozycji dla nich.
5. Jak co roku 28 września, w rocznicę beatyfikacji bł. Michała Sopoćki, spowiednika św. Faustyny, proponowana jest modlitwa na skrzyżowaniach ulic w ramach inicjatywy ***Iskra Bożego Miłosierdzia***. My również chcemy modlić się Koronką o miłosierdzie dla nas i świata całego. Spotkanie o 15.00 pod krzyżem na skrzyżowaniu ulic 1 Praskiego Pułku i Armii Krajowej.
6. 3 października rozpoczniemy **Kurs *Alpha*** dla młodych i dla dorosłych. Ulotki są dostępne przy wyjściu z kościoła, użyjmy je do przekazania zaproszenia innym. Kurs ten to dobra okazja do usłyszenia Dobrej Nowiny chrześcijaństwa, do poznania się między ludźmi przy wspólnej kolacji i do podyskutowania. Propozycja dotyczy zarówno osób wierzących, jak i poszukujących i nie widzących miejsca dla siebie w Kościele. To jest również sposób na przygotowanie w naszej parafii dorosłych do bierzmowania. Zapisy na adres mailowy lub przez formularz w internecie.\
   Osoby, które przeżyły ten Kurs dla siebie, a teraz chcą włączyć się do **posługi**, zapraszamy na spotkanie w poniedziałek 19 września o 19.30 w dużej sali Domu rekolekcyjnego.
7. Od niedzieli 9 października rozpoczynamy animacje **Liturgii słowa dla** **dzieci**. Potrzebujemy wsparcia młodzieży i dorosłych w grupie animacyjnej. Zachęcamy do zgłaszania się do tej posługi. Pierwsze spotkanie dla animatorów odbędzie się w piątek 23 września o 19.30 w Domu rekolekcyjnym w sali Tymoteusz.
8. W tym tygodniu **pożegnaliśmy** śp. Józefa Książka, Janinę Basińską i Zygmunta Gronka. *Dobry Jezu…*

<!--EndFragment-->