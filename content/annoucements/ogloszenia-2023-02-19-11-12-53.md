---
type: annoucement
title: ogłoszenia parafialne i duszpasterskie
date: 2023-02-19T11:07:52.425Z
---
<!--StartFragment--><h4 style="text-align:center;">VII Niedziela Zwykła – 19 lutego 2023</h4>

W dzisiejszą **niedzielę**:

* zapraszamy na **Adorację** Najświętszego Sakramentu od godz. 15.00 do 17.50.
* po Mszy wieczornej w sali Tymoteusz odbędzie się pierwsze w tym sezonie spotkanie Młodzi OPEN dla **młodzieży** od 17 lat wzwyż. Naszym gościem będzie Kasia Szlonzak, współprowadząca „Studia Raban” w TVP, członek Wspólnoty „Głos Pana”.

1. Dzisiaj w naszej parafii gościmy **ks. Igora Kozankiewicza**, który na wszystkich Mszach świętych skieruje do nas Słowo. Ks. Igor jest dyrektorem Caritas archidiecezji samborsko-drohobyckiej na Ukrainie. Odpowiedzialny jest za budowę szpitala w Drohobyczu oraz za przyjmowanie uchodźców ze wschodu Ukrainy. Organizujemy **zbiórkę  pieniędzy** (do puszek oraz przez przelew na konto z dopiskiem „Drohobycz”).\
   **Dziękujemy** wszystkim, którzy wczoraj odbierali dary i pakowali samochód oraz ofiarodawcom, tym, którzy przekazują ofiary pieniężne jak i materialne. Tir, który stoi jeszcze do godz. 15.00 przy plebanii koło garaży, jest już w części wypełniony. Zmieści jeszcze drobniejsze rzeczy: ubrania zimowe i wiosenne, buty każdego rodzaju, odzież roboczą, sprzęty kuchenne, itp.
2. Dziś po Mszy św. wieczornej odbędzie się **pierwsza próba chóru**, który zaśpiewa podczas Triduum Paschalnego. Serdecznie zapraszamy osoby potrafiące śpiewać - te które już w tym przedsięwzięciu uczestniczyły i te, które chciałyby spróbować. Próby będą odbywały się co niedziela w sali Domu rekolekcyjnego. Będzie można dołączyć przez kolejne dwa tygodnie.
3.  Najbliższa środa to **Środa Popielcowa**, którą zaczynamy okres Wielkiego Postu. Msze św. z obrzędem posypania głów popiołem o 7.00 i o 18.00. Podczas Wielkiego Postu w każdą niedzielę odprawiamy **Gorzkie Żale** o godz. 17.15. W piątki zapraszamy na nabożeństwo **Drogi Krzyżowej** po Mszy św. wieczornej (dla dorosłych i starszej młodzieży), a o 16.30  zaczynając od piątku 3 marca (z myślą o dzieciach).
4.  W **rocznicę wybuchu wojny w Ukrainie**, w czwartek, 23 lutego o 18.00 zapraszamy na Mszę św. w intencji pokoju. O 18.45 odbędzie się koncert „Razem do Wolności” w wykonaniu Natalii Kovalenko, Aleksandra Ładysza i dr Jarosława Domagały.
5.  Zostało jeszcze kilka miejsc na **rekolekcje Wiara i Praca**, które rozpoczną się w najbliższą środę w domu rekolekcyjnym. Więcej informacji na stronie Wspólnoty Chemin Neuf.
6.  W tym roku **Rekolekcje Wielkopostne** w naszej parafii odbędą się w dniach 5-8 marca. Głosić je będzie ks. Krzysztof Kralka, pallotyn, ewangelizator i rekolekcjonista, założyciel i dyrektor Pallotyńskiej Szkoły Nowej Ewangelizacji, a  wraz z nim małżeństwo Mariusz i Wioletta Antoszczuk oraz młodzi z King’s Kids. Msze święte z nauką rekolekcyjną będą odprawiane o 7.00, 10.30 i 19.00. Od poniedziałku do środy o 20.00 będzie konferencja rekolekcyjna. Od poniedziałku do środy będą też spotkania dla szkół. Więcej szczegółów za tydzień.
7.  **Zakończyliśmy** zaplanowaną **wizytę kolędową**. Mogło się zdarzyć, że ksiądz gdzieś nie dotarł, albo nikogo nie zastał. Przepraszamy za sytuacje, kiedy to ksiądz przeoczył, nie usłyszał, zapomniał o kimś.. Bardzo chętnie wrócimy jeszcze pod wskazane adresy. Prosimy o kontakt na adres mailowy : [kancelaria@parafiawesola.pl](mailto:kancelaria@parafiawesola.pl) (najlepsza opcja) lub o wiadomość SMS na nr 604 433 434. Ustalimy dogodny termin. W przyszłym tygodniu będziemy się kontaktowali z tymi, którzy już zgłosili chęć przyjęcia księdza.
8.  **Kancelaria parafialna** w tym tygodniu będzie czynna tylko w piątek w godzinach 7.45-8.15 i 16.30-17.30.

<!--EndFragment-->