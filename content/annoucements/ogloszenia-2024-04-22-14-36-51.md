---
type: annoucement
title: ogłoszenia parafialne i duszpasterskie
date: 2024-04-22T14:34:48.983Z
---
<!--StartFragment-->

<h4 style="text-align:center;">IV Niedziela Wielkanocy - 21 kwietnia 2024</h4>

1. Zgodnie z zapowiedzią, dzisiejsza taca w całości przeznaczona jest na finansowanie remontu **witraży** w naszym kościele.\
   Dzisiejsza Msza o 12.00 kończy weekend ewangelizacji dzieci **Tymoteusz**. Polecamy Waszej modlitwie dzieci, szczególnie te, które 11 maja przeżyją po raz pierwszy swój pełny udział w celebracji Eucharystii.
2. To są też ostatnie dni przygotowań młodzieży do przyjęcia sakramentu **bierzmowania**. 4 maja gościć będziemy ks. Bp. Romualda Kamińskiego, który podczas wieczornej Mszy św. udzieli im tego sakramentu. Wypadnie to w pierwszą sobotę, a w związku z tym na **nabożeństwo pierwszosobotnie** wyjątkowo tego dnia zapraszamy rano. Po Mszy o 7.00 będzie czas na modlitwę różańcową i medytację oraz spowiedź.
3. We wtorek 23 kwietnia obchodzimy uroczystość św. Wojciecha, głównego patrona Polski.
4. **Droga Światła** – to uwielbienie w drodze, podobne do nabożeństwa Drogi Krzyżowej. Przechodzimy przez kolejne stacje, przy których rozważamy biblijne spotkania z Jezusem zmartwychwstałym. Do wspólnej modlitwy na ulicach dzielnicy zapraszamy we wtorek 30 kwietnia o godz. 19.00.
5. Propozycja dla młodzieży na spędzenie czasu na **obozie rekolekcyjnym „Mikaszówka”** w środku puszczy Augustowskiej przy jeziorze Płaskim pod namiotami. Obóz dzieli się na 2 turnusy. Pierwszy dla osób 13-15 od 1 do 12 lipca a drugi 15+ od 16 do 26 lipca. Rekolekcje pozwalają pogłębić relacje z Bogiem, drugim człowiekiem i samym sobą. W ramach obozu odbywać się będą modlitwy słowem Bożym, katechezy, Eucharystie, spotkania w grupach, ćwiczenia, ogniska, kąpiele w jeziorze, zawody, tańce gry i zabawy. 
6. Kontynuujemy zapisy na wyjazd na **Festiwal Parafii** latem. Jest to spotkanie dla członków parafii prowadzonych przez *Chemin Neuf* w kilku krajach – czas formacji, modlitwy i odpoczynku. Wspólny wyjazd autobusem będzie  26 lipca (w piątek wieczorem), a wrócimy do Wesołej 4 sierpnia (w niedzielę wieczorem). Niedziela 28 lipca to dzień na zwiedzanie. Cena za udział w Festiwalu to według możliwości między 1000 a 1300 zł i 500 zł za autobus. Dzieci do 13 roku życia mają zniżkę. Chętni mogą też dotrzeć indywidualnie samochodem lub samolotem. Szukamy też osób, które mogłyby nam pomóc w tłumaczeniach z francuskiego na polski. Prosimy o zapisy na adres [kancelaria@parafiawesola.pl](mailto:kancelaria@parafiawesola.pl) i zaliczkę w wysokości 500 zł do końca kwietnia.
7. W tym roku **odpust w naszej parafii** przypada 26 maja. Za każdym razem był to piękny czas modlitwy, zabawy, ale też dobrego jedzenia. Co roku zupę na kilkaset osób przygotowywała nam pani Lusia, niestety w tym roku nie może się tego podjąć. Potrzebujemy więc kilku osób, które ją zastąpią. Już teraz można się do nas zgłaszać…
8. W ostatnim tygodniu **pożegnaliśmy** śp. Elżbietę Berczyńską. *Dobry Jezu…*

<!--EndFragment-->