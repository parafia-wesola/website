---
type: annoucement
title: ogłoszenia parafialne i duszpasterskie
date: 2021-10-10T21:19:42.429Z
---
<!--StartFragment-->

<h4 style="text-align:center;">XXVIII Niedziela zwykła – 10 października 2021</h4>

1. **Dziękujemy** dziś za pomoc ks. Cezaremu Ejsmont z Diecezji Elbląskiej. Ks. Czarek wielokrotnie już bywał w naszej parafii. Ten rok przeżywa w Warszawie, przygotowując się do wyjazdu na misje. Cieszymy się, że co pewien czas będzie mógł nam pomagać. Mamy też dwóch młodych mężczyzn, którzy zamieszkali z nami na ten rok w Domu rekolekcyjnym, a którzy też będą trochę posługiwać w parafii. Tomasz Hamala, który właśnie obronił pracę magisterską z teologii oraz Piotr Kreczman, kleryk piątego roku z Seminarium Duchownego w Elblągu. **Witamy** ich pośród nas. 
2. Dziś, w związku z obchodami **Dnia Papieskiego**, w całej Polsce odbywa się zbiórka do puszek na Fundusz „Dzieło Tysiąclecia”, wspierający edukację dzieci i młodzieży z ubogich rodzin. Mamy też w parafii gości, którzy zbierają ofiary na **hospicjum** tworzone przez siostry Felicjanki.\
   Od dzisiejszej niedzieli wracamy też do zbierania tacy w kościele podczas liturgii Mszy świętej.
3. W przyszłą niedzielę, 17. października zapraszamy na **procesję różańcową** ulicami naszej parafii, która wpisuje się w ogólnopolską akcję modlitwy za nasz kraj. Początek procesji o godz. 15.00 tu przy kościele.
4. Przez cały miesiąc październik zapraszamy do uczestnictwa w **Nabożeństwach Różańcowych** o 17:15.
5. Jutro, w poniedziałek 11 października, można jeszcze dołączyć do drugiego spotkania **Kursu Alpha**. Zapraszamy na 19.45 do dużej sali Domu Rekolekcyjnego, zarówno dorosłych jak i młodzież od 17 roku życia wzwyż.
6. Zapraszamy na **wieczór uwielbienia**, jak zwyklewe wtorek o 20.00 w dużej sali Domu rekolekcyjnego.
7. W trzeci piątek miesiąca tj. 15 października **Wspólnota Zwiastowanie** zaprasza na wieczorną Eucharystię sprawowaną w naszym kościele w intencji małżeństw w kryzysie, a po niej na modlitwę uwielbienia przed Najśw. Sakramentem od 19.00 do 20.00.
8. Zapraszamy dzieci przygotowujące się do **Pierwszej Komunii św**. i ich rodziców na spotkanie i modlitwę różańcową w najbliższy czwartek o godz. 17.00.
9. Zapraszamy na kolejne spotkanie **Wiara i Praca** - w najbliższy piątek 15 października 2021 o godz. 20. Spotkanie odbędzie się w realu w sali im. Prałata Stefana Wysokiego w domu rekolekcyjnym. Tym razem poszukamy odpowiedzi na pytanie „Jak mogę służyć Bogu w moim zawodzie?”
10. Cieszymy się, że wczoraj podczas uroczystej Mszy św. w katedrze czterech młodych mężczyzn z naszej parafii przeżyło swoją **promocję lektorską**. Są to: Piotr i Marcin Gręzak, Jan Niwiński i Michał Marciniuk. Powierzamy ich posługę Waszej modlitwie.
11. Przypominamy, że zbiórki **ministrantów** mają miejsce co tydzień w sobotyo 10.00 w salce pod plebanią. Serdecznie zapraszamy chłopców, którzy chcieliby dołączyć do naszego grona i służyć przy ołtarzu. Po zbiórce, tradycyjnie krótki czas na wspólne gry i zabawy. W najbliższą niedzielę (17.10) organizujemy dla ministrantów wyjazd na kręgle. Zachęcamy do udziału wszystkich ministrantów. Zbiórka będzie o 16.00 pod plebanią. Prosimy o zgłoszenia do soboty bezpośrednio u o. Krzysztofa lub Piotra. Więcej informacji dotyczących niedzielnego wyjazdu będzie podanych podczas sobotniej zbiórki.
12. Już w przyszły weekend (16-17 października) zapraszamy **nastolatków** 14-18 na czas zatytułowany „Uwierz Bogu, uwierz w siebie”. Będzie można pobyć razem, pogadać z innymi i z Jezusem. Będą gry, uwielbienie, warsztaty i świadectwa (będziemy mieli gości Jezuitów). \
    Z kolei na kolejny weekend (23-24 października) zapraszamy **młodzież w wieku 18-30** lat. Będzie to weekend o relacjach: „Jak być w relacji z Bogiem, innymi i samym sobą?” Więcej informacji i zapisy na [www.chemin-neuf.pl](http://www.chemin-neuf.pl)
13. W niedzielę 17.10 o godz. 18.00 zapraszamy na wspólną **polsko-chińską Eucharystię**. Mszy Św. przewodniczył będzie ks. Jan Shi, który studiuje w Polsce na zaproszenie Stowarzyszenia *Sinicum*. Po Mszy Św. o. Jacek Gniadek i członkowie *Sinicum* zapraszają na prezentację o Kościele w Chinach oraz chińskie pierogi. Będzie też proponowana zabawa z chińską kaligrafią dla dzieci. Podczas spotkania po Mszy Św. wystawiona będzie puszka, do której chętni będą mogli złożyć ofiarę przeznaczoną na opłacenie dalszych studiów ks. Shi.
14. **Kurs samoobrony dla pań** miał rozpocząć się w ostatni czwartek, ale z powodu choroby trenera początek przewidziany jest tydzień później, 14 października o 19.30 w sali ks. Prałata.\
    Poprowadzi go trener personalny Mariusz Rokita. Kurs dedykowany jest dla wszystkich kobiet niemających przeciwwskazań do ćwiczeń fizycznych. Techniki prezentowane przez instruktora zostały dobrane do każdego poziomu sprawności fizycznej tak, aby każda kobieta mogła nauczyć się bronić przed napastnikiem. Kurs podzielony jest na część teoretyczną i praktyczną. Obejmuje m. in. naukę poruszania się, uwalniania, wykorzystania przedmiotów codziennego użytku i postrzegania otoczenia w celu uniknięcia zagrożenia. Koszt każdego spotkania to 120 zł za całą grupę.
15. Przyjmujemy już **intencje wypominkowe**. Przy wyjściu z kościoła oraz w zakrystii leżą kartki do wpisania zmarłych, za których mamy się modlić. W wypominkach jednorazowych będziemy się modlić podczas procesji na cmentarzu 1 listopada. Wypominki roczne to intencje Mszy świętych, które sprawować będziemy wieczorem o 18.00 codziennie przez oktawę Wszystkich Świętych (od 2 do 8 listopada) oraz w pierwsze wtorki miesiąca przez cały rok (intencje wyczytywać będziemy na pół godziny przed rozpoczęciem Mszy św.). Rezygnujemy z przyjmowania oddzielnych wypominków oktawalnych (te same wypominki będą w oktawie jak i w ciągu roku). Do wyboru mamy zatem wypominki jednorazowe lub roczne.

    Robiąc porządki na **cmentarzu**, troszczmy się też o las, w którym jesteśmy. Prosimy, żeby liście i kolki pakować do worków na zielone śmieci a nie wyrzucać za płot do lasu. Niestety, powtarza się to szczególnie od strony ul. Kilińskiego. Ważne, byśmy uwrażliwiali się wzajemnie na to wspólne dobro, którym dysponujemy.
16. Poszukujemy zaginionej **Kroniki parafialnej**, prowadzonej przez ks. Prałata Wysockiego. Ks. Stefan zapewne zostawił ją komuś i bardzo chcielibyśmy ją odzyskać. Gdyby miał informacje pomocne w poszukiwaniach, to będziemy za nie wdzięczni.
17. W tym tygodniu **pożegnaliśmy** śp. Alicję Chacińską wdowę po Zompanti. *Dobry Jezu…*

<!--EndFragment-->