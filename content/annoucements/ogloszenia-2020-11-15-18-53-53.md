---
type: annoucement
title: ogłoszenia parafialne i duszpasterskie
date: 2020-11-15T18:51:45.787Z
---
<!--StartFragment-->

<h3 style="text-align:center;">XXXIII Niedziela zwykła, 15 listopada 2020</h3>

1. Przypominamy, że obowiązuje nas obecnie norma 1 osoby na 15 m2, co oznacza, że w naszym kościele może przebywać jednocześnie **17 osób** (nie licząc posługujących w celebracjach). Prosimy, aby zajmować pojedynczo miejsca oznaczone kolorową kartką, co pozwoli zachować dystans i rozpoznać pozostające wolne miejsca. Można też stanąć wokół kościoła, gdzie włączone głośniki ułatwią uczestnictwo we Mszy. Dziś wieczorna Msza św. będzie transmitowana na kanale YouTube parafii oraz, co jest nowością, w kaplicy Domu rekolekcyjnego (tam będą dodatkowe 23 miejsca).

W głębi kościoła, obok filaru, stanęło nowe urządzenie – septomat (do bezdotykowego odkażania rąk). Zachęcamy do korzystania z niego przy wchodzeniu do kościoła i przed przyjęciem Komunii na rękę.

2. Nie zbieramy **tacy** podczas Mszy świętej. Ofiarę złożyć można do koszyka przed ołtarzem lub przy wejściu do kościoła lub przez przelew bankowy (konto podane jest na stronie internetowej Parafii). Dziękujemy wszystkim, którzy sami przeżywając trudny czas, potrafią się dzielić, wspierać potrzebujących oraz brać odpowiedzialność za utrzymanie naszej parafii.
3. Zapraszamy na **Adorację Najświętszego Sakramentu** od poniedziałku do piątku po Mszy wieczornej do 19.15. W weekendy proponujemy Adorację między 15.00 a 18.00. Prosimy o zapisy na półgodzinne dyżury modlitewne (na tablicy przed zakrystią lub w internecie). Potrzebujemy wypełniać grafik, bo musimy być pewni, że zawsze ktoś jest obecny w otwartym kościele. Jest to rodzaj zaangażowania przed Bogiem i służby dla siebie nawzajem, do którego bardzo zachęcamy.
4. Przypominamy, że przez cały listopad można ofiarować za zmarłych łaskę **odpustu zupełnego**.
5. **Spowiadamy** w tygodniu po Mszy wieczornej, a w niedzielę i sobotę wieczór – 15 min przed każdą Mszą. Można umówić się również indywidualnie z jednym z księży na spowiedź w większej sali, która umożliwia zachowanie dystansów.

**Komunię św.** udzielamy piętnaście minut po zakończeniu Mszy transmitowanych w internecie oraz na początek Adoracji Najśw. Sakramentu o 15.00, a również można o nią poprosić na koniec Adoracji o 19.15.

9. Bardzo dziękujemy wszystkim, którzy wzięli udział we wczorajszym „**ora et labora**”. Wykonaliśmy dużo dobrej pracy i mieliśmy dobry czas między nami. Szczególnie dziękujemy Uli Drewnowskiej-Płatek, Piotrowi Stefańskiemu i Piotrowi Parzonce, którzy bardzo pomogli w koordynacji prac. 
10. **Rekolekcje adwentowe** w naszej parafii w dn. 6-9 grudnia poprowadzi o. Wojciech Jędrzejewski, znany dominikanin. Planujemy Msze św. z naukami rekolekcyjnymi od poniedziałku do środy w zmienionym rytmie: o godz. 8.30, 17.00 i 19.00, a spowiedź od 8.00, 16.00 i 18.00. Mszę o 17.00 będziemy transmitować w internecie.
11. Zapraszamy na grupę modlitewną we wtorek o 20.00 
12. W obecnym czasie, kiedy trudniej o osobisty kontakt, szczególnie zachęcamy do korzystania z **nagrań i transmisji** na kanałach parafii na Facebooku i na YouTube, oraz z parafialnej aplikacji mobilnej na smartfony. Tą drogą przekazujemy wiele ciekawych treści i informacji o propozycjach i ewentualnych zmianach.
13. W tym tygodniu **pożegnaliśmy** p. Marka GRABSKIEGO, p. Elżbietę BAZYL, p. Władysława ŻMIEJKO, p. Marię PENK, p. Alicję KUCZYŃSKĄ. *Dobry Jezu…*

<!--EndFragment-->