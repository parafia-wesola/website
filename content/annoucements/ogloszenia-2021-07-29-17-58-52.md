---
type: annoucement
title: ogłoszenia parafialne i duszpasterskie
date: 2021-07-29T17:53:24.726Z
---
<!--StartFragment-->

<h4 style="text-align:center;">XVII Niedziela zwykła – 25 lipca 2021</h4>

1. **Wakacyjny układ** **Mszy świętych niedzielnych: godz. 8, 10, 12 i 18**.\
   **Kancelaria parafialna** czynna: **wtorki i czwartki od 18.45 do 19.30**.
2. Dziś **imieniny** obchodzi **ojciec Krzysztof Charańczuk**, wikariusz naszej parafii, i pomagający nam od jakiegoś czasu **ksiądz Krzysztof Przesmycki**. Otoczmy ich modlitwą.
3. Dziś z okazji wspomnienia św. Krzysztofa po Mszach o 10 i 18 **błogosławić będziemy samochody** i zbierać ofiary na wsparcie misyjnego stowarzyszenia MIVA Polska, które zajmuje się pomocą misjonarzom w zdobywaniu środków transportu. Formuła akcji to złożenie w ofierze 1 grosza za 1 każdy przejechany kilometr. To okazja do dziękczynienia za szczęśliwe podróże i wsparcie przemieszczenia się misjonarzy.
4. Również w dniu dzisiejszym po raz pierwszy obchodzimy **Światowy Dzień Dziadków i Osób Starszych**. Został on ustanowiony przez papieża Franciszka na czwartą niedzielę lipca, w bliskości wspomnienia świętych Joachima i Anny, dziadków Pana Jezusa. Watykańska Dykasteria ds. Świeckich, Rodziny i Życia informuje, że osoby starsze mogą uzyskać odpust uczestnicząc w jednej z Mszy św. odprawianych z okazji tego Światowego Dnia. Z uwagi na nadal utrzymujący się stan zagrożenia zdrowia i fakt, że niektórzy seniorzy nie będą mogli osobiście uczestniczyć we Mszy św. z powodów zdrowotnych, odpust obejmie również tych, którzy będą uczestniczyli we Mszy za pośrednictwem telewizji, radia lub Internetu. Udziela się także odpustu tym wszystkim, którzy w tym Światowym Dniu wykonają "uczynek miłosierdzia", odwiedzając samotną osobę starszą.
5. Dzisiejsza niedziela kończy **Weekend parafialny**. Msza o 12.00 jest celebracją\
   z uczestnikami weekendu, będzie też ona transmitowana na parafialnym kanale YouTube.\
   Po Mszy osoby zapisane, ale też wszystkie inne chętne osoby, zapraszamy na składkowy obiad (prosiliśmy o doniesienie czegoś na wspólny stół). Między godz. 14.15 a 15.30 będą do wyboru: spotkanie dla nastolatków, spotkanie na temat par niesakramentalnych w Kościele, dla osób zainteresowanych propozycjami parafii, zwiedzanie kościoła z przewodnikiem lub zajrzenie w zakamarki domu rekolekcyjnego (z możliwością rozmowy o naszym życiu wspólnotowym). Będzie też można pograć w gry trawnikowe lub posiedzieć razem przy kawie. Dzieci też będą miały wiele atrakcji do dyspozycji jak wielki dmuchany zamek, farby do malowania twarzy, zabawy z chustą, tyrolka, ryksza etc. Zapewniona też będzie opieka kilku osób nad dziećmi, żeby rodzice mogli skorzystać z innych propozycji.
6. Ciągle jeszcze młodzież może zapisać się na Festiwale Ewangelizacyjne organizowane przez Wspólnotę *Chemin Neuf*: w *Budapeszcie* od **27 lipca do 1 sierpnia** - *Changemakers* – czas dla młodych, którzy chcą budować wizję naszej wspólnej przyszłości (jedzie o. Adam, propozycja dostępna dla znających angielski lub francuski),\
   oraz *Next step* w opactwie *Hautecombe we Francji* **od 1 do 8 sierpnia** (tu będzie tłumaczenie na polski).
7. Zostało jeszcze kilka miejsc na prowadzony przez coacha chrześcijańskiego Anetę Kopiszka **warsztat online** na temat odkrywania powołania, poznawania talentów oraz darów od Pana Boga oraz uczenia się, jak z nich korzystać do pełnienia dobrych czynów. „Warsztat dobrego człowieka” składa się z trzech spotkań: w lipcu, w sierpniu oraz we wrześniu, które stanowią całość.
8. W tym tygodniu **pożegnaliśmy** p. Piotra Antoniego Wociala. *Dobry Jezu…*

**Dziękujemy** za wsparcie **prac remontowych** w domu rekolekcyjnym i w kościele! Prosimy jedną osobę o stanięcie z **tacą** przed kościołem. Bóg zapłać!

<!--EndFragment-->