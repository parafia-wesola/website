---
type: annoucement
title: ogłoszenia parafialne i duszpasterskie
date: 2021-05-16T19:14:59.566Z
---
<!--StartFragment-->

<h4 style="text-align:center;">VII Niedziela Wielkanocna – Uroczystość Wniebowstąpienia Pańskiego – 16 maja 2021</h4>

1. **Nabożeństwa majowe** odprawiamy codziennie o godz. 17.30.
2. Przed nami drugi **biały tydzień**. Kolejne grupy dzieci, które tydzień temu przyjęły Pierwszą Komunię, zaproszone są na Mszę wieczorną. Polecamy dzieci i ich rodziny Waszej modlitwie.
3. We wtorek 18 maja zapraszamy na **Drogę Światła** – będzie to uwielbienie w drodze, z 14 stacjami – biblijnymi spotkaniami z Jezusem zmartwychwstałym. Zapraszamy na 19.30 ze świecami, pochodniami i latarkami, z nastawieniem na 2-godzinną modlitwę w drodze
4. **Odpust** w naszej parafii przeżywać będziemy, podobnie jak w roku ubiegłym a inaczej niż w poprzednich latach, w Niedzielę Zesłania Ducha Świętego, czyli już za tydzień, 23 maja. W **Wigilię Zesłania Ducha Świętego** (w sobotę wieczorem) o 20.00 proponujemy czuwanie z modlitwą uwielbienia i świadectwami, a o 22.00 celebrować będziemy Mszę Świętą. W niedzielę Msza odpustowa będzie w południe. Zarówno w sobotę wieczorem, jak i w niedzielę w południe, spotkamy się na zewnątrz.\
   Na 10.00 w niedzielę potrzebujemy pomocy w przygotowaniach. Dyspozycyjne osoby (panie i panów) prosimy o zgłoszenie w zakrystii.
5. W czwartek 20 maja (trzeci czwartek miesiąca) zapraszamy na **Nieszpory o jedność Chrześcijan**. Po modlitwie wysłuchamy świadectwa Andrzeja Weigle – pomysłodawcy rekolekcji dla małżeństw mieszanych wyznaniowo, które w ubiegły weekend odbyły się w Łodzi przy udziale bp. katolickiego Grzegorza Rysia i luterańskiego Jerzego Samca. Spotkanie w kościele o 19.00, transmisja w internecie.
6. W piątek 21 maja Msza wieczorna będzie w intencji **małżeństw w kryzysie** (w trakcie można podać imiona osób, za które chcemy się modlić). Po Mszy Adoracja Najśw. Sakramentu animowana przez Wspólnotę Zwiastowanie.
7. Wspólnota *Chemin Neuf* zaprasza **nastolatków** na spotkanie pt. „Odważ się żyć pełnią życia!” w sobotę 29 maja (nie będzie to cały weekend a jeden dzień). Ciekawy program z nauczaniem, świadectwami i modlitwą, ale też zabawą i czasem braterskim. Szczegóły i zapisy na [chemin-neuf.pl](http://www.chemin-neuf.pl), zakładka 14-18. [link do zapisów](<https://www.chemin-neuf.pl/pl/homepage/nasze-propozycje/14-18-lat/5787f11f245640c9018b7000/odwa%C5%BC-si%C4%99-%C5%BCy%C4%87-pe%C5%82ni%C4%85-%C5%BCycia->)
8. Mazowiecki Konserwator Zabytków udzielił nam dotacji na dwa projekty do zrealizowania podczas tego lata: **zabezpieczenie polichromii i inwentaryzacja posadzki** w kościele, w łącznej wysokości 80 000 zł. Oznacza to konieczność wygospodarowania jeszcze 45 000 zł z naszej strony na pokrycie kosztu tych projektów. Rodziny dzieci pierwszokomunijnych ofiarowały na ten cel 3 500 zł, inny ofiarodawca – 1000 zł. Dziękujemy. Liczymy na dalsze wsparcie.
9. Prosimy kogoś o stanięcie z **tacą** przed kościołem. Bóg zapłać!
10. W tym tygodniu **pożegnaliśmy** p. Mirosława Aniszewskiego i Edwarda Radzikowskiego. *Dobry Jezu*…

<!--EndFragment-->