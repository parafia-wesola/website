---
type: annoucement
title: ogłoszenia parafialne i duszpasterskie
date: 2023-12-10T21:17:56.512Z
---
<!--StartFragment--><!--StartFragment--><h4 style="text-align:center;">II niedziela Adwentu – 10 grudnia 2023</h4>



1. Dzisiaj

   * II niedziela Adwentu, jest to szczególny okres radosnego oczekiwania na przyjście Pana. Msze św. **roratnie** (na które zapraszamy ze świecami) odprawiamy o 6.45, od poniedziałku do piątku w kaplicy, a w soboty – w kościele. W poniedziałki, środy i piątki Roraty animowane są szczególnie z myślą o dzieciach (ale nie dotyczy to dni rekolekcyjnych w tym tygodniu),
   * zaczynamy w naszej parafii **Rekolekcje Adwentowe**. Poprowadzi je dominikanin, o. Tomasz Biłka, a tematem przewodnim będzie wezwanie „Bramo Niebieska”. Cały program od poniedziałku do środy będzie w kaplicy Domu rekolekcyjnego. Msze św. z nauczaniem rekolekcyjnym mamy o 6.45, 10.30 i o 19.00. Od 18.00 możliwa będzie spowiedź, a w kaplicy będzie wystawiony Najświętszy Sakrament. Dodatkowo zapraszamy na spotkania po Mszach wieczornych: w poniedziałek i środa będzie to wieczór ze sztuką, a we wtorek wieczór uwielbienia z wprowadzeniem o. Tomasza. We wtorek podczas Mszy o 10.30 udzielimy sakramentu namaszczenia chorych.\
     Wieczory transmitowane będą online na parafialnym kanale YouTube. Szczegółowy program rekolekcji znajduje się na ulotkach z tyłu kościoła oraz na stronie www i facebooku.
   * zapraszamy do brania pobłogosławionych **opłatków**, dziękujemy za ofiary przy tej okazji składane.
2. W następną niedzielę, 17 grudnia, Galeria po Słonecznej Stronie będzie prowadziła w naszej Parafii **sprzedaż obrazków, ceramiki i innych przedmiotów artystycznych**. Obrazy zostały namalowane przez polskich artystów. Cała kwota uzyskana ze sprzedaży, zostanie wpłacona na **budowę studni „Świętego Józefa”**, w Areer w Sudanie Południowym. Studnia, budowana przez polskiego misjonarza o. Krzysztofa Zębika, będzie służyła społeczności ponad 100 rodzin.  Obecnie kobiety i dziewczynki przynoszą wodę ze studni odległej około 5 kilometrów.  Już nawet 3-letnie dziewczynki noszą małą butelkę wody, 6-letnie – baniak 5-litrowy, a kobiety – 20 litrów. W Areer nie ma szkoły z powodu braku wody. Do najbliższej szkoły jest 6 km. Zapraszamy do wzięcia udziału w naszej akcji wsparcia dla ludności Sudanu Południowego. \
   Sprzedawane wyroby mogą też być wspaniałym prezentem na nadchodzące Święta Bożego Narodzenia. 
3. W piątek (15 grudnia) po Mszy o godz. 18,00 w intencji małżeństw w kryzysie i  rodzin. zapraszamy na **uwielbienie i dziękczynienie prowadzone przez wspólnotę Zwiastowanie**.
4. **Parafialny Oddział Caritas**

   * zostały ostatnie gwiazdki z imieniem i wiekiem dziecka, dla którego możemy przygotować świąteczny prezent wartości około 120 złotych. Prezenty prosimy składać w kościele do niedzieli 17 grudnia. Aby paczki trafiły do właściwych adresatów, bardzo prosimy o przyczepienie do nich pobranych gwiazdek,
   * jak co roku, w kościele został ustawiony kosz miłosierdzia, do którego możemy składać produkty żywnościowe z długim terminem ważności, przeznaczone na paczki świąteczne dla potrzebujących rodzin w parafii, również do następnej niedzieli 17 grudnia,
   * dostępne są świece Wigilijnego Dzieła Pomocy Dzieciom, z których dochód przeznaczony jest na poprawę losu dla dzieci z rodzin potrzebujących wsparcia, zapraszamy do zakupu,
   * zachęcamy do składania ofiar również poprzez **przelew** na konto parafii z dopiskiem „Caritas”. Opis przelewu „ofiara na cele kultu religijnego” pozwala odliczyć wpłaconą kwotę od podatku.
   * Wesprzyjmy te akcje! Możemy być pewni, że nasza pomoc dochodzi bezpośrednio do osób naprawdę tej pomocy potrzebujących!
5. **Wizyta duszpasterska** **w tym tygodniu**: nie będziemy chodzić po kolędzie podczas rekolekcji parafialnych. Zaczniemy od **czwartku, 14 grudnia**: ul. Słowackiego i Norwida, **piątek, 15 grudnia**: ul. Literatów, Reymonta i Grabiny, **sobota, 16 grudnia**: ul. Letnia, Staszica, Wrońskiego, Sienkiewicza, Kraszewskiego.\
   \
   **Zapisy na kolędę**: W tym roku księża będą chodzić od drzwi do drzwi na osiedlach Groszówka, Zielona i Wola Grzybowska. Rodziny z Centrum Wesołej (od ul. Chodkiewicza do ul. Piotra Skargi) mogą zgłosić chęć przyjęcia księdza przez formularz, który będzie dostępny w internecie, mailowo lub telefonicznie do kancelarii parafialnej. Takie zapisy zaczniemy za tydzień. W przyszłym roku kolędę od drzwi do drzwi rozpoczniemy od domów w centrum Wesołej.\
   \
   **Msza i Adoracja**: w dniach kolędy zapewniamy celebrację Mszy wieczornej, ale Adorację wieczorną zachowujemy tylko w poniedziałki i piątki. O spowiedź można prosić księży po Mszy porannej lub korzystać ze spowiedzi w weekendy. Kancelaria parafialna nie będzie czynna w piątek popołudniu, zostają dyżury w poniedziałek popołudniu, środa wieczorem i piątek rano.\
   Program kolędy publikujemy na stronie internetowej [www.parafiawesola.pl](http://www.parafiawesola.pl) oraz w ogłoszeniach parafialnych i w gablotce parafialnej. Wizyty rozpoczynamy o godz. 16.30 od poniedziałku do piątku, a w soboty o godz. 14.\
   \
   **O. Clement** będzie kolędował, chodząc razem z s. Kasią, siostrą z ekipy parafialnej, jako tłumaczem. Może też w środy samemu odwiedzać rodziny, które potrafią komunikować się po francusku, angielsku lub hiszpańsku. Zachęcamy, żeby zgłaszać gotowość na takie spotkanie, pisząc maila na adres kancelarii. Skontaktujemy się, żeby umówić szczegóły.\
   \
   Nie jesteśmy w stanie odwiedzić wszystkich w idealnym dla wielu przedziale godz. 18-19, więc prosimy o gotowość przyjęcia nas do godz. 21 (tej godziny będziemy się starali nie przekraczać J). Gdyby zaproponowana data danej rodzinie zupełnie nie odpowiadała, to prosimy o maila na adres [kancelaria@parafiawesola.pl](mailto:kancelaria@parafiawesola.pl) lub kontakt telefoniczny na nr 22 773 56 35.
6. Zwracamy uwagę, że na **parkingu** przy kościele zostały wprowadzone zasady ruchu kołowego jednokierunkowego. Dziękujemy Urzędowi Dzielnicy i zachęcamy do stosowania się do tych zasad, co ułatwi wszystkim spokojne korzystanie z parkingu.

 



<!--EndFragment-->