---
type: annoucement
title: ogłoszenia parafialne i duszpasterskie
date: 2022-05-29T11:10:23.641Z
---
<!--StartFragment-->

**VII Niedziela Wielkanocy – Wniebowstąpienie Pańskie – 29 maja 2022**

1. Dziś w niedzielę 29 maja:

   * Msza o 12.00 będzie w intencji Matek, zamówiona przez PKPS,
   * Adoracja Najświętszego Sakramentu od 15.00 do Mszy wieczornej.
2. Tak **nabożeństwa** majowe, jak i nabożeństwa czerwcowe,odprawiamy codziennie o 17.30. W związku z nabożeństwami wieczorna modlitwa różańcowa zaczyna się o 17.00, a nie ja zwykle ok. 17.30.
3. W tym tygodniu przypada **pierwszy piątek i pierwsza sobota** miesiąca. W piątek odwiedzamy chorych w domach. Spowiadamy rano przed i po Mszy, oraz od 17.00 i po Mszy wieczornej. Wspólnota *Zwiastowanie* zaprasza na wieczór modlitwy do Bożego Miłosierdzia przed Najświętszym Sakramentem po Mszy do godz. 20.00. W sobotę o 17.00 zapraszamy na nabożeństwo pierwszosobotnie.
4. W przyszłą niedzielę obchodzić będziemy Uroczystość **Zesłania Ducha Świętego**. W przeddzień, tj. w sobotę 4 czerwca Wspólnota *Chemin Neuf* zaprasza wszystkich chętnych na wieczór: o 20.15 na **uwielbienie z dziećmi** i o 21.30 na Mszę wigilii Zesłania Ducha Świętego. W niedzielę wieczorem Wspólnota Zwiastowanie zaprasza na **Drogę Światła** – nabożeństwo celebrowane w drodze, ze stacjami przy których rozważać będziemy kolejne biblijne spotkania z Jezusem Zmartwychwstałym.
5. W przyszłą niedzielę odbędzie się zbiórka do puszek na budowę Świątyni Opatrzności Bożej na Wilanowie.
6. Za dwa tygodnie obchodzić będziemy doroczny **odpust** w połączeniu z **festynem** parafialnym. Uroczysta Msza św. sprawowana będzie o godz. 12.00, a po niej zapraszamy dorosłych i dzieci na atrakcje kulinarne oraz gry i zabawy integracyjne. Jest to nasze wspólne święto, dlatego chcielibyśmy razem je zorganizować. Bardzo prosimy tych, którzy mogą, o przyniesienie sałatki lub deseru. Potrzebujemy także pomocy w przygotowaniach w sobotę od godz. 10 do 13 i niedzielę od 10.30. W obu przypadkach bardzo prosimy o wpisanie się na jedną z dwóch list znajdujących się w zakrystii.
7. Propozycje na **lato**. Zapraszamy na **weekend parafialny** tu w Wesołej w dn. 23-24 lipca (z noclegami u siebie w domu). Formularz zapisów udostępnimy w internecie od jutra [pod linkiem tutaj](https://forms.gle/JybkHMMA4sjDCCLM6) (koszt pokrywający posiłki i uczestnictwo w całym dniu sobotnim i niedzielnym popołudniu to 80 zł od osoby dorosłej, 50 zł w przypadku dzieci powyżej 3 roku życia, dzieci z rodzin wielodzietnych od trzeciego przyjmujemy bez opłat). W niedzielę 24 lipca po Mszy w południe proponujemy piknik otwarty dla wszystkich. \
   Zapisy na **parafialną pielgrzymkę** w dniach 25-27 lipca (od poniedziałku do środy) śladami prof. Nowosielskiego w okolice Białegostoku zaczniemy za tydzień.

   Wspólnota Chemin Neuf serdecznie też zaprasza:

   * **nastolatków** – na tydzień w góry (Wołkowyja w Bieszczadach) w dn. 11-17 lipca (będzie tam o. Marcin),
   * **młodzież** w wieku 18-30 lat – na Festiwal „Welcome to Paradise” w Hautecombe, opactwie we Francji niedaleko Lyonu w dn. 31 lipca do 5 sierpnia (będzie tam o. Adam, dla młodzieży z Ukrainy mamy możliwość pokrycia kosztów tego pobytu, przy wyjściu są ulotki, które ogłaszają również inne terminu Festiwalu, ale nie będzie wtedy polskiego tłumaczenia),
   * **małżeństwa** – na sesję „Kana Rodzina” tu w Wesołej w dn. 1-7 sierpnia (będzie tam o. Krzysztof). W tej sesji uczestniczą całe rodziny, potrzebujemy też wielu posługujących.\
     W Domu Rekolekcyjnym mamy ograniczoną liczbę miejsc. Zwracamy się z prośbą, kto mógłby na ten tydzień przyjąć u siebie małżeństwo albo pojedyncze osoby. To będzie wielka pomoc i realny wkład w to, co uczestnicy i posługujący tych rekolekcji mogą przeżyć. Prosimy o kontakt z nami.

   Zapisy i więcej informacji na [www.chemin-neuf.pl](http://www.chemin-neuf.pl)
8. W tym tygodniu pożegnaliśmy śp. Andrzeja Rychnowskiego i śp. Genowefę Zarzycką. *Dobry Jezu…*

<!--EndFragment-->