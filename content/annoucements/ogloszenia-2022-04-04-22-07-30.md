---
type: annoucement
title: ogłoszenia parafialne i duszpasterskie
date: 2022-04-04T22:02:32.350Z
---
<h4 style="text-align:center;">V Niedziela Wielkiego Postu – 3 kwietnia 2022</h4>

1. Dziś wieczorem:

   * spotkanie dla mężczyzn, które rozpoczyna cykl spotkań poświęconych osobie świętego Józefa i tematowi zawierzenia się Bogu przez jego osobę (w sali Ks. Prałata Stefana Wysockiego),
   * spotkanie Młodzi OPEN – nt. poznania osoby Jezusa, z pomocą serialu „The Chosen” (w sali Tymoteusz)
2. Media podają, że nasza dzielnica przoduje w Warszawie w przyjmowaniu uchodźców z **Ukrainy** w domach. Wszystkim bardzo dziękujemy za to świadectwo! Zachęcamy, by naszym gościom z Ukrainy przekazywać informacje o „**Spotkaniach Ukraińskich**” we wtorki i czwartki od 16.00 w stołówce szkoły podstawowej nr 171 ul. Armii Krajowej 39 oraz w piątki od 10.00 w domu rekolekcyjnym. Jest to czas na poznawanie się nawzajem przy kawie, ciastku, na wymianę ważnych informacji, wspólną zabawę dzieci, często spotkanie z gościem – specjalistą, który może pomóc w różnych aspektach obecnej sytuacji. Na stronie internetowej stale uaktualniamy najważniejsze informacje dla uchodźców i rodzin, które ich przyjmują.\
   Goszcząc uchodźców i okazując im serce, możemy równocześnie doświadczać różnego rodzaju trudności emocjonalnych związanych z udzieleniem gościny. Wszystkich, którzy chcieliby się dowiedzieć o dostępnej, darmowej pomocy psychologicznej dla osób goszczących uchodźców, zapraszamy na spotkanie w najbliższy czwartek o godz. 18.00, w SP 171.
3. **Caritas** zachęca do przekazywania 1% podatku na pomoc najbardziej potrzebującym w naszej parafii. Numer KRS na ulotkach z tyłu kościoła *(KRS Diecezji Warszawsko-Praskiej 0000223182 z dopiskiem Caritas Wesoła Opatrzności Bożej)*

   Jeszcze przez kilka dni można zapełniać „**Kosz miłosierdzia**”, czyli złożyć dary dla najuboższych z naszej parafii. Do kosza można składać środki chemiczne i żywność z długą datą zdatności do spożycia. Można też zrobić przelew na konto parafii z dopiskiem „Caritas”.
4. W najbliższy **piątek** 8 kwietnia o 16.30 będzie jak zwykle w Wielkim Poście **Droga krzyżowa** animowana z myślą o dzieciach. Wieczorem o 18.40 Drogę krzyżową odprawimy na terenie przykościelnym; zaczniemy przy garażach i skorzystamy ze stacji zawieszonych na drzewach. Tego samego wieczoru o 20.00 w kościele będzie **koncert** Joseph Haydn „Siedem ostatnich słów Chrystusa na krzyżu” w wykonaniu Sinfonia Varsavia Camerata, z udziałem aktora p. Stanisława Banasiuka. Dochód z koncertu w całości przekazany będzie przez Caritas na pomoc Ukrainie.
5. Zapraszamy na kolejne spotkanie ***Wiara i Praca*** - w piątek o godz. 20. Spotkanie odbędzie się w sali im. Prałata Stefana Wysokiego w domu rekolekcyjnym. Będziemy zastanawiać się nad słowami Jezusa: „i wyście powinni sobie nawzajem umywać nogi”. Jak to wydawałoby się „nielogiczne w tym świecie” wezwanie zastosować w miejscu naszej pracy? Razem poszukamy odpowiedzi.
6. W Niedzielę palmową błogosławimy palmy na początku każdej Mszy. Msze o 12.00 i o 18.00 rozpoczniemy na zewnątrz. Kawiarenka parafialna będzie otwarta po Mszy w południe i wieczorem. O 19.30 zapraszamy na spotkanie z publicystą p. **Tomaszem Terlikowskim**. Będzie to rozmowa nt. jaki jest nasz Kościół, jaki będzie a jaki już nie będzie? Będziemy mieli możliwość reakcji i zadawania pytań.
7. Zapraszamy na **Wieczór Uwielbienia** we wtorki o 20.00 w dużej sali domu rekolekcyjnego. Dodatkowo w Wielkim Poście we wtorki od 21.15 do 23.00 proponujemy w kaplicy **Adorację** Najświętszego Sakramentu w intencji pokoju.\
   We wtorek w Wielkim Tygodniu proponujemy Wieczór pojednania, z możliwością spowiedzi do późnego wieczora.
8. Do zawarcia sakramentalnego **związku małżeńskiego** przygotowują się: Radosław Tomasz Wierzgała, kawaler z par. Zesłania Ducha Świętego i Anna Mielcarz, panna z parafii tutejszej (zapowiedź pierwsza).
9. Po błogosławieństwie końcowym zaśpiewajmy Suplikację w intencji zakończenia wojny na Ukrainie.
10. W tym tygodniu pożegnaliśmy śp. Marię Halinę Chojnacką. *Dobry Jezu…*

<!--EndFragment-->