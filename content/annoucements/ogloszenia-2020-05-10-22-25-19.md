---
type: annoucement
title: ogłoszenia parafialne i duszpasterskie
date: 2020-05-10T21:59:35.320Z
---
<!--StartFragment-->

<h3 style="text-align:center;">V Niedziela Wielkanocna, 10 maja 2020</h3>

1. Zachęcamy do lektury odpowiedzi na różne **pytania**, które rodzą się w obecnej sytuacji co do funkcjonowania naszej parafii, co do tego, co jest a co nie jest możliwe. **Tekst „Q & A”** dostępny jest w gablotce i na stronach internetowych parafii.
2. Kontynuujmy modlitwę o **uwolnienie od pandemii** oraz o **dar deszczu**. Każdą Mszą kończymy śpiewem suplikacji w tych dwóch intencjach.
3. W tym czasie trudnym dla wszystkich, bądźmy uważni na tych, którym może być jeszcze dużo trudniej niż nam. **Zachęcamy do pomocy sąsiedzkiej oraz do włączania się w akcje pomocowe**. Można na przykład dołączyć na Facebooku do grupy „Widzialna ręka – Wesoła i Sulejówek”, której uczestnicy reagują na konkretne, lokalne potrzeby i którą można prosić o pomoc.

   Nasza parafia kontynuuje zaangażowanie w program **Caritas Polska „Rodzina Rodzinie”** – program pomocy rodzinom w Syrii i w strefie Gazy. Wysyłając co miesiąc 3615 zł, pomagamy 20 rodzinom w Syrii. Na pomoc rodzinom w strefie Gazy przekazujemy co miesiąc 1120 zł. W gablotce dostępna jest prezentacja wybranych rodzin, którym pomagamy jako parafia. Serdeczne „Bóg zapłać!” wszystkim zaangażowanym!

   Aneta Kopiszka kontynuuje też **chrześcijański coaching** przy naszej parafii. Można umówić się z nią na spotkanie online. Szczegóły w gablotce. 
4. Zachęcamy do korzystania z transmisji Mszy wieczornych i innych wydarzeń na **facebookowej stronie parafii**. W tym tygodniu **transmitujemy**: Msze wieczorne i Adorację Najświętszego Sakramentu po Mszy, a także: Różaniec w poniedziałek o 20.30, Wieczór uwielbienia we wtorek o 20.00 oraz Koronkę do Bożego Miłosierdzia w piątek o 15.00.
5. W tym tygodniu, w trzeci piątek miesiąca, Msza wieczorna będzie odprawiona w intencji małżeństw w kryzysie. Podczas transmisji można podać imiona osób, za które chcemy się modlić. Po Adoracji, tzn. o 19.20 transmitować będziemy **spotkanie online Wspólnoty *Zwiastowanie*** (na stronie Facebookowej Zwiastowania: <https://www.facebook.com/zwiastowaniewesola/?ref=hovercard>)
6. Zbliża się **Jubileusz naszej parafii**, który obchodzić będziemy, jak w latach poprzednich, w Uroczystość Trójcy Świętej, czy w tym roku 7 czerwca. Zachęcamy, żeby przesłać nam **świadectwa** dotyczące historii parafii, które posłużą do przygotowanego montażu o parafii. Proponujemy też udział we wspólnej akcji „**70 maseczek na 70 lecie parafii**”. Poszukujemy osób, które mają maszynę i chęci do szycia maseczek w dowolnej ilości, w ciągu najbliższych trzech tygodni. Zapewnimy materiał i wzór. Z maseczek będą mogli nieodpłatnie skorzystać wszyscy mieszkańcy parafii. Przekażcie informację sąsiadom i znajomym. Niech Opatrzność Boża czuwa nad nami, a wspólnie uszyte maseczki pomogą chronić przed wirusem! Dyspozycyjne osoby prosimy o kontakt.
7. Mamy dostępne na nowo drukowane wydania **tygodników katolickich** Gość i Idziemy. Zachęcamy do kupowania.
8. **Pożegnaliśmy** w zeszłym tygodniu p. Sabinę Nowotko, p. Krystynę Nawłoka-Bielecką oraz p. Wilhelma Rzeszutko. *Dobry Jezu*…

<!--EndFragment-->