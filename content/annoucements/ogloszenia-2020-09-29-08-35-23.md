---
type: annoucement
title: ogłoszenia parafialne i duszpasterskie
date: 2020-09-29T08:29:44.118Z
---
<!--StartFragment-->

<h4 style="text-align:center;">XXVI Niedziela zwykła, 27 września 2020</h3>

1. Dziś na Mszy św. o godz. 10.30 modlić się będziemy za wszystkich **posługujących w naszej parafii**. Przeczytamy imiona i nazwiska osób zaangażowanych na najbliższy rok w różnych posługach i zaprosimy do modlitwy jednych za drugich z prośbą o dar posłania nas wszystkich przez samego Boga. Po Mszy chcemy pobyć razem przy kawie, herbacie, składkowym ciastku. Wszelkie domowe wypieki będą mile widziane.
2. Zgodnie z zaleceniem Konferencji Episkopatu Polski mamy dziś **zbiórkę na ofiary pożaru** na wyspie Lesbos.
3. Zapraszamy **uczniów klas ósmych** oraz młodzież starszą dotąd nie bierzmowaną do rozpoczęcia przygotowań, na spotkania co drugi czwartek o godz. 18.30. Młodych uczących się w szkołach poza naszą parafią prosimy o zapisywanie się w zakrystii lub przez internet. Pierwsze spotkanie dla nowej grupy będzie 1 października o godz. 18.30 w kaplicy Domu rekolekcyjnego, a dla grupy rozpoczynającej drugi rok – o 19.30.
4. W rocznicę beatyfikacji ks. Michała Sopoćki w poniedziałek, 28 września już po raz dziesiąty,\
   o godzinie 15:00 organizowana jest modlitwa na ulicach miast pod hasłem „**Iskra Bożego Miłosierdzia**”. Zapraszamy do włączenia się w tę inicjatywę. Modlić się możemy indywidualnie lub w grupach Koronką do Miłosierdzia Bożego. W tym roku prosimy o miłosierdzie dla siebie, bliskich, Ojczyzny, Kościoła i świata, a szczególnie w intencji prześladowanych chrześcijan i ich prześladowców, o przebaczenie dla nich i o łaskę poznania Boga. Ze względu na pandemię spotkamy się w pod ołtarzem polowym obok kościoła o godz. 15.00.
5. Przez cały październik **Nabożeństwo Różańcowe** w naszej parafii będzie o 17.15.
6. W tym tygodniu wypada **pierwszy piątek i pierwsza sobota miesiąca**. W piątek rano odwiedzamy chorych. Spowiedź będzie przed i po Mszy rannej oraz od 17.00 i po Mszy wieczornej. Wieczór miłosierdzia z Adoracją trwać będzie do godz. 20.00. W sobotę zapraszamy na nabożeństwo pierwszo-sobotnie o godz. 17.00. Msza wieczorna w intencji Kół Żywego Różańca.
7. W **sobotnie i niedzielne popołudnia** kościół jest otwarty i można uczestniczyć w **Adoracji** Najświętszego Sakramentu w godzinach 15.00-17.50. Osoby chętne na półgodzinne dyżury prosimy o zapisywanie się na następną niedzielę na tablicy przed zakrystią lub w formularzu w internecie. W sobotę 3 września o godz. 16.00 będzie ślub, więc Adoracja będzie tylko od 15.00 do 16.00. Od 17.00 będzie modlitwa maryjna. 18.00. Prosimy też o zgłaszanie do zakrystii lub kancelarii osób, do których koordynatorka tej propozycji – Ania Proczka – będzie mogła dzwonić, żeby prosić o pomoc.
8. **Nastolatków** zapraszamy na **weekend pt. „Odważ się żyć w wolności!”** od 3 października (początek 10:30) do 4 października (godz. 15:30). Informacje i zapisy na stronie internetowej.
9. Zapraszamy na **spotkanie ojców** w niedzielę 4 października po wieczornej Mszy św. w sali Zwiastowania. Będzie modlitwa za dzieci i wnuki, nauczanie i wspólne rozmowy. 
10. Ruszyliśmy na nowo ze spotkaniami **ministrantów**, zapraszamy chłopców w soboty o godz. 10.00. Wcześniej, na godz. 9.00, Piotr Dawidowicz zaprasza na spotkania „Logos” – spotkania nad słowem Bożym z kolejnej niedzieli, pozwalające na lepsze zrozumienie tekstu i przygotowanie do jego proklamowania.
11. Za tydzień obchodzimy Niedzielę Św. Franciszka. W związku z tym zapraszamy na ***ora et labora* ze św. Franciszkiem** w sobotę, 10 października od 9.30 do 14.00. Będzie to radosny, wspólnie spędzony czas przy pracach ogrodowych na terenie wokół kościoła, plebanii i domu rekolekcyjnego, czas wspólnej modlitwy i chwili odpoczynku przy kawie, herbacie i ciastku. Zapraszamy zarówno panie jak i panów!
12. Taca z następnej niedzieli będzie na Dom Świętej Siostry Faustyny.
13. Do zawarcia związku **małżeńskiego** przygotowują się:

    * **Marek GAJESKI,** kawaler z parafii Przemienienia Pańskiego w Radzyminie i **Adrianna Daria IWANEK,** panna z parafii tutejszej(zapowiedź druga),
    * **Hubert GRZYMAŁA**, kawaler i **Justyna KWAŚNA**, panna, oboje z parafii tutejszej (zapowiedź pierwsza).
14. W tym tygodniu **pożegnaliśmy** p. Mirosławę Pietrzak oraz Mariannę Tatarek (której pogrzeb będzie 2.10). *Dobry Jezu…*

<!--EndFragment-->