---
type: annoucement
title: ogłoszenia parafialne i duszpasterskie
date: 2023-11-26T14:26:26.743Z
---
<h4 style="text-align:center;">XXXIV niedziela zw. - Uroczystość Jezusa Chrystusa, Króla Wszechświata</h4>

<h4 style="text-align:center;">25   <!--\[endif]-->listopada 2023</h4>

1. Dzisiaj

   * celebracji Mszy o 10.30 towarzyszyć będzie nowo powstały chór parafialny, prowadzony przez Beatę Kozyra-Paulską,
   * po Mszy św. wieczornej zapraszamy na trzecie z cyklu spotkanie z p. **Michałem Klingerem**, teologiem prawosławnym. Tym razem będzie to spotkanie wokół Maryi „Ikona Bogurodzicy w wizji malarskiej Jerzego Nowosielskiego”. Poprzednie dwa spotkania można obejrzeć na parafialnym kanale YouTube.
   * przeżywamy ostatnią niedzielę roku liturgicznego - **Uroczystość Chrystusa Króla**. Na koniec Mszy św. o 10.30 odmówimy akt poświęcenia rodzaju ludzkiego Chrystusowi Królowi, za jego publiczne odmówienie można uzyskać odpust zupełny. Kolejna niedziela rozpoczyna już Adwent,
   * po każdej Mszy przed kościołem będą osoby zbierające pieniądze.  Zachęcamy do wsparcia **zbiórki** na specjalną pompę insulinową dla Natalii, chorującej od 4 lat na cukrzycę. Pompa jest konieczna, by nie dopuszczać do wpadania w hipo lub hiperglikemię i by Natalia uniknęła groźnych powikłań choroby. Zbiórka jest oficjalne zarejestrowana.
2. **Spotkanie dla kobiet**: w piątek 1 grudnia o godzinie 19 zapraszamy wszystkie Panie do kawiarenki parafialnej na kolejne spotkanie z Magdą Grabowską, autorką książek o kobietach w Biblii. Tym razem zobaczymy jak prorokini Anna i wdowa z Naim radzą sobie z samotnością. Szczegóły na ulotkach z tyłu kościoła.
3. W tym tygodniu wypada **pierwszy piątek i pierwsza sobota** miesiąca. Spowiadamy przed i po Mszy rannej oraz od 17.00 i po Mszy wieczornej. *Zwiastowanie* prowadzi wieczór modlitwy do Bożego Miłosierdzia do 20.00. Księża odwiedzą chorych. W sobotę zapraszamy na nabożeństwo o 17.00.
4. Zbliża się wyjazd o. **Krzysztofa** Charańczuka, który opuści Wesołą na początku grudnia i zamieszka w opactwie we Francji. 3 grudnia po Mszy św. o 12.00 będzie możliwość pożegnalnego spotkania z nim w kawiarence.
5. W następną niedzielę mamy ostatnią okazję w ramach Roku Jerzego **Nowosielskiego** na **zwiedzanie** z przewodnikiem kaplicy i kościoła. Naszym gościem po raz drugi będzie p. Vitali Michalczuk, prawosławny teolog, filozof, archeolog oraz kustosz muzeum ikon na Woli. Początek o godz. 16.30 w kaplicy.\
   Tego samego wieczoru po Mszy św. Beata i Jakub Paulscy zapraszają na wyjątkowy **koncert „Światło i cień”**. O 19.15 w kościele usłyszymy graną na instrumentach historycznych muzykę dawnych Kresów, a ok. 20.00 w kaplicy – współczesną kompozycję Jakuba. Muzyka jest pomyślana jako komentarz do twórczości Jerzego Nowosielskiego, towarzyszyć jej będzie instalacja świetlna.\
   W związku ze zwiedzaniem i przygotowaniem koncertów w następną niedzielę nie będzie Adoracji Najświętszego Sakramentu. Na Adorację w następny weekend zapraszamy tylko w sobotę od 15.00.
6. **Parafialny Oddział Caritas**

   * Organizuje **zbiórkę** żywności i chemii gospodarczej dla najbardziej potrzebujących w naszej parafii. Zapraszamy do prostego uczynku miłosierdzia przez wzięcie dwugodzinnego dyżuru w sklepie *Biedronka* przy placu Wojska Polskiego lub *KM* w Zielonej w dn. 8-9 grudnia. Zgłosić się można mailowo, telefonicznie, osobiście lub wypełniając formularz [pod linkiem tutaj](https://docs.google.com/spreadsheets/d/1RSpQCfjW1IYQPEgxafVDc_ZMkK5856uv/edit?usp=sharing&ouid=115763822647869875000&rtpof=true&sd=true)
   * Zaprasza do wzięcia udziału w corocznej akcji „parafialna **gwiazdka**”. Zachęcamy do wzięcia gwiazdki z imieniem i wiekiem dziecka, dla którego możemy przygotować świąteczny prezent o wartości około 120 złotych. Oprócz dzieci z potrzebujących rodzin z Wesołej, prezenty otrzymają też dzieci z zaprzyjaźnionej parafii w Mistowie. Prezenty prosimy składać w kościele do niedzieli 17 grudnia. Aby paczki trafiły do właściwych adresatów, bardzo prosimy o przyczepienie do nich pobranych gwiazdek.
   * W następną niedzielę zostanie również ustawiony w kościele **kosz miłosierdzia**, do którego przez dwa tygodnie możemy składać produkty żywnościowe z długim terminem ważności, przeznaczone na paczki świąteczne dla potrzebujących rodzin w parafii.
   * Również od przyszłej niedzieli dostępne będą **świece** Wigilijnego Dzieła Pomocy Dzieciom, z których dochód przeznaczony jest na poprawę losu dla setek tysięcy dzieci z rodzin potrzebujących wsparcia.
   * Zachęcamy do składania ofiar również poprzez **przelew** na konto parafii z dopiskiem „Caritas”. Opis przelewu „ofiara na cele kultu religijnego” pozwala odliczyć wpłaconą kwotę od podatku. W przyszłą niedzielę po Mszach św. będzie można też złożyć ofiarę do puszki Caritas albo przelew na Caritas z użyciem terminala przenośnego.

     ***Wesprzyjmy te akcje! Możemy być pewni, że nasza pomoc dochodzi bezpośrednio do osób naprawdę tej pomocy potrzebujących!***
7. Tegoroczną **wizytę duszpasterską** rozpoczniemy już od 4 grudnia. Kolędę rozpoczniemy od domów na Groszówce. **Poniedziałek, 4 grudnia**: ul. Niemcewicz, Rejtana, 1 Maja, **Wtorek, 5 grudnia**: ul. Asnyka, Narutowicza, Tuwima, Skłodowskiej – Curie, **Środa, 6 grudnia**: ul. Żeromskiego, **Czwartek, 7 grudnia**: ul. Kościuszki, Matejki, Prusa, Broniewskiego, **Sobota, 9 grudnia**: ul. Mickiewicza (domy i bloki).\
   O. Clement będzie kolędował, chodząc razem z s. Kasią, siostrą z ekipy parafialnej, jako tłumaczem. Może też w środy samemu odwiedzać rodziny, które potrafią komunikować się po francusku, angielsku lub hiszpańsku. Zachęcamy, żeby zgłaszać gotowość na takie spotkanie, pisząc maila na adres kancelarii. Skontaktujemy się, żeby umówić szczegóły.
8. W tym tygodniu **pożegnaliśmy** śp. Lecha Chajec. *Dobry Jezu…*



<!--EndFragment-->