---
type: annoucement
title: ogłoszenia parafialne i duszpasterskie
date: 2021-12-12T22:50:40.221Z
---
<h4 style="text-align:center;">III Niedziela Adwentu, 12 grudnia 2021</h4>

1. Dziś przeżywamy trzecią niedzielę Adwentu, Niedzielę Radości. Zgodnie z zapowiedzią dzisiaj Słowo Boże głosi o. Marcin Borządek, członek Wspólnoty *Chemin Neuf* i proboszcz w Mistowie – drugiej parafii powierzonej prowadzeniu naszej Wspólnoty. Powstaje tam nowy kościół i dom rekolekcyjny – **centrum *Siloe***. Będzie to miejsce modlitwy o uzdrowienie i przeżywania drogi uzdrowienia. Jako parafia mamy wesprzeć budowę kościoła w Mistowie. Dziękujemy za ofiary na tacę, która jest dziś na ten cel.
2. W okresie Adwentu zapraszamy na Msze św. roratnie. W przyszłym tygodniu od poniedziałku do środy o 6.45, natomiast podczas rekolekcji adwentowych czwartek-sobota o 7.00.\
   Od poniedziałku do piątku gromadzimy się w kaplicy, a w soboty – w kościele. W tym tygodniu w poniedziałek i środę Roraty animowane będą szczególnie z myślą o dzieciach.
3. We wtorek zapraszamy na Wieczór Uwielbienia a po nim na **Adorację** Najświętszego Sakramentu od 21.00 do 23.00 w kaplicy, szczególnie w intencji pokoju.
4. Od czwartku 16 grudnia do niedzieli 19 grudnia przezywać będziemy nasze parafialne **rekolekcje adwentowe**. Głosić nauki będzie o. Tadeusz Hajduk – jezuita, dyrektor domu rekolekcyjnego w Zakopanem. Msze św. z nauką rekolekcyjną będą o 7.00, 10.30 i 19.00.\
   W piątek, sobotę i niedzielę po Mszy św. wieczornej o. Tadeusz będzie wprowadzał do medytacji ignacjańskiej. W czwartek wieczorem zapraszamy szczególnie młodzież. Spotkanie poprowadzą świeccy młodzi ewangelizatorzy ze Skierniewic (Krzysztof Sowiński i młodzi ze wspólnoty Young GPS). Ulotki z programem rekolekcji dostępne są przy wyjściu.\
   W piątek Msza wieczorna będzie odprawiona, jak zwykle, w intencji małżeństw w kryzysie, ale nie będzie po niej spotkania animowanego przez Wspólnotę *Zwiastowanie*.
5. W niedzielę 19 grudnia o 13.15 zapraszamy do kościoła na **koncert adwentowy** grupy Huma Ensemble. Zaśpiewane zostaną utwory średniowieczne należące do repertuaru gregoriańskiego, mozarabskiego, kantylacje starego i nowego testamentu oraz tradycyjne łacińskie i islandzkie pieśni paralitrugiczne.
6. Parafialny Zespół **Caritas** przypomina, że do dzisiaj, 12 grudnia możemy składać do kosza miłosierdzia produkty żywnościowe z długim terminem ważności, przeznaczone na paczki świąteczne dla potrzebujących rodzin w parafii. Można t6eż dofinansować paczki poprzez przelew na konto parafii, podając w tytule „Caritas Wesoła Opatrzności Bożej”. Aby odliczyć wpłaconą kwotę od podatku, należy dopisać: „na cele kultu religijnego - darowizna na Caritas”.\
   Również do dziś czekamy na prezenty świąteczne dla dzieci w ramach akcji „Parafialna gwiazdka”. Do każdej paczki prosimy przyczepić pobraną gwiazdkę z imieniem i wiekiem dziecka, aby prezenty trafiły do właściwych adresatów.\
   Zachęcamy też do zakupu świec Wigilijnego Dzieła Pomocy Dzieciom, z których dochód przeznaczony jest na poprawę losu dzieci z rodzin potrzebujących wsparcia.
7. Msza Wigilii Bożego Narodzenia będzie w naszej parafii tradycyjnie 24 grudnia o północy.
8. Przypominamy o trwającym synodzie o synodalności. Zachęcamy do modlitwy i do rozmowy w domach i rożnych grupach na zaproponowane tematy. Ankiety synodalne można złożyć na ręce proboszcza (wtedy i my w parafii możemy mieć z nich pożytek, poznając Wasze opinie i refleksje). Można też przesyłać bezpośrednio do Diecezji w formie papierowej lub elektronicznej.
9. W tym tygodniu pożegnaliśmy: p. Barbarę Wąsowską Lewandowską. *Dobry Jezu…*

***MODLITWA SYNODALNA*** \
*Stajemy przed Tobą, Duchu Święty, zgromadzeni w Imię Twoje.\
Z Tobą jedynie, który nas prowadzisz;* \
*zamieszkaj w naszych sercach,* \
*naucz nas drogi, którą mamy iść i jak mamy nią podążać.* \
*Jesteśmy słabi i grzeszni; nie dozwól, abyśmy wprowadzali nieład.\
Nie pozwól, by niewiedza sprowadziła nas na niewłaściwą drogę,* \
*albo stronniczość wpływała na nasze działania.* \
*Niech w Tobie odnajdziemy naszą jedność,* \
*abyśmy mogli razem podążać do życia wiecznego,* \
*i abyśmy nie zbaczali z drogi prawdy i tego, co jest słuszne.\
O to wszystko prosimy Ciebie, który działasz w każdym miejscu i czasie,\
w komunii Ojca i Syna, na wieki wieków. Amen.*

<!--EndFragment-->