---
type: annoucement
title: ogłoszenia parafialne i duszpasterskie
date: 2021-03-07T19:29:55.808Z
---
<!--StartFragment-->

<h4 style="text-align:center;">III Niedziela Wielkiego Postu – 7 lutego 2021</h3>

1. We wtorek, 2 marca, wieczorem, w wieku 71 lat, w 47. roku kapłaństwa zmarł **ś.p. ks. kan. Zbigniew Feliks Wojciechowski**, który ostatnio posługiwał jako proboszcz Parafii św. Włodzimierza w Warszawie na Bródnie a w latach 2003-2011 był proboszczem naszej parafii. W poniedziałek, 8 marca, o godz. 20.00 Msza święta żałobna dla parafian i Dekanatu Bródnowskiego odprawiona zostanie w Parafii św. Włodzimierza. Transmisję tej Mszy udostępnimy my również na naszym parafialnym Facebooku. We wtorek, 9 marca, o godz. 12.30 Msza święta pogrzebowa odprawiona zostanie w Parafii św. Wita w Karczewie. W naszej parafii odprawimy Mszę św. w intencji ks. Zbigniewa w niedzielę 14 marca o 10.30.
2. W każdą niedzielę Wielkiego Postu odprawiamy **Gorzkie Żale** o godz. 17.15. W piątki Wielkiego Postu zapraszamy na nabożeństwo **Drogi Krzyżowej**. W tym tygodniu zapraszamy dzieci na Drogę Krzyżową do kościoła o 16.45. Zachęcamy również do modlitwy interaktywną Droga krzyżową przygotowaną przez pewną rodzinę na ostatni piątek na platformie *genially* i dostosowaną do dzieci (link na stronach parafialnych). Dorosłych i młodzież zaraz po Mszy wieczornej zapraszamy na Drogę Krzyżową na zewnątrz. Stacje z reprodukcjami przedstawień z kościoła zostały zawieszone na drzewach na terenie kościelnym. Początek Drogi Krzyżowej będzie między plebanią a garażami. Nabożeństwo będzie transmitowane na Facebooku. Kościół również pozostanie otwarty do 20.00, można zostać wewnątrz i pomodlić się indywidualnie.
3. Za dwa tygodnie rozpoczniemy nasze **Rekolekcje wielkopostne**, które poprowadzi Zespół Mocni w Duchu wraz z jezuitą o. Jackiem Olczykiem. Przewidujemy specjalne spotkania dedykowane dzieciom pierwszokomunijnym oraz młodzieży przygotowującej się do bierzmowania. Msze rekolekcyjne będą w niedzielę 21 marca według naszego stałego programu a od poniedziałku do środy o godz. 8, 17 i 19. Szczegółowy program podamy za tydzień.
4. W poniedziałek planujemy postawienie **nowego krzyża** na skrzyżowaniu ulic 1 Praskiego Pułku i Armii Krajowej. Dziękujemy tym, którzy sfinansowali nowy krzyż, tym, którzy go wykonali i ustawią. Datę poświęcenia podamy w przyszłym tygodniu.
5. **DZIECI**: w ramach programu Caritas „Czas miłosierdzia – dar Juniora dla Seniora” zachęcamy dzieci do pobrania skarbonek (ze stolika przy ambonce). W ramach dobrowolnego postanowienia dzieci mogą przeznaczyć drobne środki na potrzeby osób starszych. Skarbonki będzie można oddać w naszym kościele w Niedzielę Palmową.\
   Na dzisiejszą niedzielę proponujemy też rozważanie na YouTube przygotowane przez jedną mamę z naszej parafii wraz z synami.
6. **Parafialny Zespół Caritas** proponuje Kosz Miłosierdzia: zbieramy artykuły żywnościowe z wydłużoną datą ważności oraz środki czystości. Dary prosimy składać w kościele i na plebanii. Działalność Caritasu można też wesprzeć poprzez wpłaty na konto parafii (podając w tytule „Caritas Wesoła Opatrzności Bożej”. Jeśli chcecie odliczyć wpłaconą kwotę od podatku, należy dopisać: „na cele kultu religijnego - darowizna na Caritas”.)\
   Dostępne też są w sprzedaży paschaliki i świece wielkanocne. Pozyskane środki zostaną przeznaczone na wsparcie zbiórki na operację serca chorego Frania – naszego małego parafianina.
7. Zachęcamy do podjęcia **nowenny do św. Józefa** rozpoczynającej się 10 marca.
8. **Rodziców** młodzieży przygotowującej się do **bierzmowania** zapraszamy na spotkanie online w piątek 12 marca o 20.15. Dotyczy obu grup. Link prześlemy bezpośrednio.
9. Informujemy, że 20 marca odbędzie się **warsztat** grupowy online pod tytułem „Jak nasze granice wpływają na kształtowanie wartościowych relacji?”. Warsztat pomaga zrozumieć to, czym są granice osobiste oraz jak o nie dbać, aby było to wspólnym dobrem. Koszt warsztatu to 80 zł. Spotkanie poprowadzi Aneta Kopiszka. Więcej informacji na temat warsztatu oraz kontakt do osoby prowadzącej znajduje się na plakacie w gablocie pod kościołem.
10. Czwarty Muszkieter na nowo proponuje panom „**Ekstremalny Weekend Charakteru**”, w dniach 15-18 kwietnia 2021 w okolicach Szklarskiej Poręby. Zachęcamy do zapisów. Plakat w gablotce.
11. W przyszłą niedzielę zbierać będziemy **ofiary na puszek** na wsparcie leczenia w USA chorego Marcela – 4-latka z guzem na mózgu (glejak nerwu wzrokowego).
12. Rozpoczęliśmy **remont** w Domu rekolekcyjnym. Powstaną nowe toalety i przestrzeń spotkań dla parafian z oddzielnym wejściem. Podczas trwania remontu wejście do kaplicy możliwe jest tylko przez drzwi od strony cmentarza. Zachęcamy do wsparcia prac przez dary pieniężne i modlitwę.

    Prosimy też, by na koniec Mszy znalazł się ktoś, kto mógłby stanąć przed wejściem do kościoła z **tacą**. Nie chodzimy z tacą podczas Mszy, żeby nie prowokować konieczności dotykania pieniędzy przed Komunią, ale chcielibyśmy, żeby ta zbiórka na tacę stała się jednak znowu bardziej widoczna i skuteczna niż ostatnio. Dziękujemy tym, którzy taką posługę stanięcia z tacą podejmą, jak i tym, którzy ofiary przekazują przelewem bankowym.
13. W tym tygodniu **pożegnaliśmy** p. Kazimierę Laskowską i p. Barbarę Ratajczyk. Powierzmy je Bożemu Miłosierdziu. *Dobry Jezu…*

<!--EndFragment-->