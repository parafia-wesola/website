---
type: annoucement
title: ogłoszenia parafialne i duszpasterskie
date: 2023-12-05T09:19:54.775Z
---
<!--StartFragment--><h4 style="text-align:center;">I niedziela Adwentu – 3 grudnia 2023</h4>

1. Od dzisiejszej niedzieli wchodzimy w nowy rok liturgiczny (rok B w rozkładzie czytań niedzielnych). Rozpoczynamy **Adwent** – szczególny okresu radosnego oczekiwania na przyjście Pana. Msze św. **roratnie** (na które zapraszamy ze świecami) odprawiać będziemy o 6.45. Od poniedziałku do piątku gromadzić się będziemy w kaplicy, a w soboty – w kościele. W poniedziałki, środy i piątki Roraty animowane będą szczególnie z myślą o dzieciach.
2. Dzisiaj

   * Mszę św. o 12.00 odprawi **o. Krzysztof Charańczuk**. Po Mszy w sali Tymoteusz i w kawiarence  będzie możliwość pożegnalnego spotkania z nim. Za kilka dni o. Krzysztof wyjedzie do Francji, żeby zamieszkać w opactwie prowadzonym przez naszą Wspólnotę. Dziękujemy mu za 4 lata posługi w naszej parafii i ogarniamy modlitwą jego dalszą drogę,
   * mamy ostatnią okazję w ramach Roku Jerzego **Nowosielskiego** na **zwiedzanie** z przewodnikiem kaplicy i kościoła. Naszym gościem po raz drugi będzie p. Vitali Michalczuk, prawosławny teolog, filozof, archeolog oraz kustosz muzeum ikon na Woli. Początek o godz. 16.30 w kościele,
   * po Mszy św. wieczornej Beata i Jakub Paulscy zapraszają na wyjątkowy **koncert „Światło i cień”**. O 19.15 w kościele usłyszymy graną na instrumentach historycznych muzykę dawnych Kresów, a ok. 20.00 w kaplicy – współczesną kompozycję Jakuba. Muzyka jest pomyślana jako komentarz do twórczości Jerzego Nowosielskiego, towarzyszyć jej będzie instalacja świetlna,
   * w związku ze zwiedzaniem i koncertami nie będzie dziś Adoracji Najświętszego Sakramentu.
3. W przyszłą niedzielę zaczynamy w naszej parafii **Rekolekcje Adwentowe**. Poprowadzi je dominikanin, o. Tomasz Biłka, a tematem przewodnim będzie wezwanie „Bramo Niebieska”. Wychodząc od polichromii „maryjnych” w narteksie naszego kościoła, o. Tomasz będzie prowadził nas w głębię oczekiwania na Narodzenie Jezusa. Msze św. w niedzielę będą jak zwykle, od poniedziałku do środy o 6.45, 10.30 i o 19.00. Szczegółowy program rekolekcji znajduje się na ulotkach z tyłu kościoła oraz na stronie www i facebooku.
4. **Uroczystość Niepokalanego Poczęcia** Najśw. Maryi Panny obchodzimy w piątek 8 grudnia. Uroczystość znosi post piątkowy. Tego dnia zapraszamy na Msze św. o 6.45 i 18, oraz na godzinę łaski od 12.00 do 13.00 w kaplicy Domu rekolekcyjnego.
5. W piątek 8 grudnia o godz. 20 zapraszamy na 4 spotkanie z cyklu **„Jak zarządzać swoim życiem”** pod tytułem:  „Mój potencjał - puść w obieg swoje talenty”. W Ewangelii o talentach czytamy o właścicielu, który dał swój majątek „każdemu według jego zdolności”. Tym właścicielem jest Bóg, który powierza nam dobra, dostrzega nasz potencjał.\
   Jak ja widzę swoje zdolności, które mogę wykorzystywać  w pracy?  Spotykamy się w sali Prałata Wysockiego w Domu Rekolekcyjnym. Każde spotkanie ma charakter otwarty. Zapraszamy każdego, kto ma ochotę dołączyć. Przyprowadźmy swoich znajomych, przyjaciół, współpracowników …
6. **Parafialny Oddział Caritas**

   * Organizuje **zbiórkę** żywności i chemii gospodarczej dla najbardziej potrzebujących w naszej parafii. Zapraszamy do prostego uczynku miłosierdzia przez wzięcie dwugodzinnego dyżuru w sklepie *Biedronka* przy placu Wojska Polskiego lub *KM* w Zielonej w dn. 8-9 grudnia. Zgłosić się można mailowo, telefonicznie, osobiście lub wypełniając formularz na stronie internetowej parafii lub na Facebooku,
   * Parafialny zespół Caritas informuje, że w koszyku z boku ołtarza przygotowane są gwiazdki z imieniem i wiekiem dziecka dla którego możemy przygotować świąteczny prezent wartości około 120 złotych. Oprócz dzieci z potrzebujących rodzin z Wesołej, prezenty otrzymają też dzieci z zaprzyjaźnionej parafii w Mistowie. Prezenty prosimy składać w kościele przez dwa tygodnie, do niedzieli 17 grudnia. Aby paczki trafiły do właściwych adresatów, bardzo prosimy o przyczepienie do nich pobranych gwiazdek.
   * Jak co roku, w kościele został ustawiony kosz miłosierdzia, do którego przez dwa tygodnie, do niedzieli 17 grudnia, możemy składać produkty żywnościowe z długim terminem ważności, przeznaczone na paczki świąteczne dla potrzebujących rodzin w parafii.
   * Od dziś dostępne są świece Wigilijnego Dzieła Pomocy Dzieciom, z których dochód przeznaczony jest na poprawę losu dla setek tysięcy dzieci z rodzin potrzebujących wsparcia, zapraszamy do zakupu.
   * Zachęcamy do składania ofiar również poprzez **przelew** na konto parafii z dopiskiem „Caritas”. Opis przelewu „ofiara na cele kultu religijnego” pozwala odliczyć wpłaconą kwotę od podatku. Dziś po każdej Mszy można też złożyć ofiarę do puszki Caritas albo przelew na Caritas z użyciem terminala przenośnego.
   * Wesprzyjmy te akcje! Możemy być pewni, że nasza pomoc dochodzi bezpośrednio do osób naprawdę tej pomocy potrzebujących!
7. Tegoroczną **wizytę duszpasterską** rozpoczniemy już od jutrzejszego poniedziałku 4 grudnia. Kolędę rozpoczniemy od domów na Groszówce. **Poniedziałek, 4 grudnia**: ul. Niemcewicz, Rejtana, 1 Maja, **Wtorek, 5 grudnia**: ul. Asnyka, Narutowicza, Tuwima, Skłodowskiej – Curie, **Środa, 6 grudnia**: ul. Żeromskiego, **Czwartek, 7 grudnia**: ul. Kościuszki, Matejki, Prusa, Broniewskiego, **Sobota, 9 grudnia**: ul. Mickiewicza (domy i bloki). 

   * W dniach kolędy zapewnimy celebrację Mszy wieczornej, ale Adorację wieczorną zachowamy tylko w poniedziałki i piątki. O spowiedź można prosić księży po Mszy porannej lub korzystać ze spowiedzi w weekendy. Kancelaria parafialna nie będzie czynna w piątek popołudniu, zostają dyżury w poniedziałek popołudniu, środa wieczorem i piątek rano.
   * Program kolędy publikujemy na stronie internetowej [www.parafiawesola.pl](http://www.parafiawesola.pl) oraz w ogłoszeniach parafialnych i w gablotce parafialnej. Pukamy w tym roku od drzwi do drzwi, zaczynając wizyty o godz. 16.30 od poniedziałku do piątku, a w soboty o godz. 14.
   * O. Clement będzie kolędował, chodząc razem z s. Kasią, siostrą z ekipy parafialnej, jako tłumaczem. Może też w środy samemu odwiedzać rodziny, które potrafią komunikować się po francusku, angielsku lub hiszpańsku. Zachęcamy, żeby zgłaszać gotowość na takie spotkanie, pisząc maila na adres kancelarii. Skontaktujemy się, żeby umówić szczegóły.
   * Nie jesteśmy w stanie odwiedzić wszystkich w idealnym dla wielu przedziale godz. 18-19, więc prosimy o gotowość przyjęcia nas do godz. 21 (tej godziny będziemy się starali nie przekraczać J). Gdyby zaproponowana data danej rodzinie zupełnie nie odpowiadała, to prosimy o maila na adres [kancelaria@parafiawesola.pl](mailto:kancelaria@parafiawesola.pl) lub kontakt telefoniczny na nr 22 773 56 35.

<!--EndFragment-->