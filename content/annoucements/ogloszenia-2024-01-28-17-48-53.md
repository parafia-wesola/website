---
type: annoucement
title: ogłoszenia parafialne i duszpasterskie
date: 2024-01-28T17:45:06.328Z
---
<!--StartFragment--><h4 style="text-align:center;">IV Niedziela Zwykła – 28 stycznia 2024</h4>

1. Dziś

   * Mszę o 12.00 odprawimy w kościele.
   * Adoracja będzie w kościele od 16.00 w związku z przygotowaniem koncertu.
   * koncert kolędowy w wykonaniu **zespołu Jest’m**, bezpośrednio po Mszy Świętej o godz. 18.00. Zespół Jest’m to grupa przyjaciół, profesjonalnych muzyków, którzy swoją twórczością wyrażają zachwyt nad tym, co Jest i Tym, Który Jest. W skład zespołu wchodzą również osoby śpiewające niegdyś w zespole parafialnym na Mszach o godz. 18:00. Koncert promuje album kolędowy zespołu z własnymi, oryginalnymi aranżacjami. Po koncercie będzie możliwość wsparcia zespołu dobrowolną ofiarą.
2. W piątek, 2 lutego **Święto Ofiarowania Pańskiego**. Msze św. o 7.00, 10.30 i o 18.00. Zebrana taca będzie przeznaczona na zakony klauzurowe. Jest to też **pierwszy piątek** miesiąca, więc spowiadamy przed i po Mszy porannej, oraz od 17.00 i po Mszy wieczornej. Księża odwiedzą chorych.\
   W ten wieczór o 19.00 na ostatnie kolędowanie zapraszają „**Kolędniczki**”, które powstały w naszej parafii i w ubiegłym roku zadebiutowały w repertuarze kolęd staropolskich. Tym razem wykonają dawne kolędy angielskie, sięgające XVI wieku, niektóre zaadoptowane z hymnów łacińskich. Piękne melodie usłyszymy przy akompaniamencie instrumentów dawnych: fideli, wiolonczeli barokowej i altówki. Będą wyświetlane tłumaczenia kolęd. Zobaczymy, że angielskie kolędy opowiadają o Narodzeniu Pańskim troszkę inaczej, czerpiąc z Ewangelii i legend tworzą jakby ballady.\
   W sobotę 3 lutego Nabożeństwo **pierwszosobotnie** o godz. 17.00.
3. **Nastolatków** w wieku 14-18 lat zapraszamy na weekend pt. „Bliscy i ja” w dniach 10-11 lutego. Jak zwykle będą ciekawi goście, czas na nauczanie i modlitwę, ale też zabawę i dobre bycie razem. Zapisy na stronie internetowej chemin-neuf.pl w zakładce 14-18.
4. **Rekolekcje *Wiara i Praca***: Jaki jest ostateczny cel i sens mojej pracy? Do czego Bóg powołuje mnie w pracy? Zapraszamy na 4-dniowe rekolekcje: „Odpowiedzieć na powołanie do pracy”, oparte na ćwiczeniach duchowych św. Ignacego. To czas modlitwy i rozeznania związany z naszą aktywnością zawodową, pracą w domu, prowadzeniem firmy, wolontariatem, emeryturą, bezrobociem… Rekolekcje będą prowadzone przez wspólnotę *Chemin Neuf* w dniach 14-18 lutego w Domu rekolekcyjnym w Wesołej. Szczegółowe informacje można znaleźć na stronie internetowej *Chemin Neuf* lub na parafialnym Facebooku.
5. Skończyliśmy **wizytę duszpasterską** w formie pukania od drzwi do drzwi na wyznaczonych ulicach. W kolejnych dniach, po wcześniejszym kontakcie telefonicznym, będziemy dalej odwiedzać rodziny w centrum, które zgłosiły chęć przyjęcia księdza. Podczas wizyt kolędowych, mogło się zdarzyć, że ksiądz gdzieś nie dotarł, albo nikogo nie zastał. Przepraszamy za sytuacje, kiedy to ksiądz przeoczył, nie usłyszał, zapomniał o kimś. Bardzo chętnie wrócimy jeszcze pod wskazane adresy. Prosimy o kontakt na adres mailowy : [kancelaria@parafiawesola.pl](mailto:kancelaria@parafiawesola.pl) (najlepsza opcja) lub o wiadomość SMS na nr 604 433 434. Ustalimy dogodny termin.
6. Już za tydzień, 5 lutego, zaczynamy w naszej parafii **Kurs dla narzeczonych**! Zapraszamy pary planujące ślub kościelny, również pary, które nie mają jeszcze ustalonego terminu ślubu. Wciąż jeszcze można się zapisać. Kurs  poprowadzą małżeństwa i o. Adam. Dostępne są ulotki.
7. Zapraszamy na **walentynkową „Randkę we dwoje”** w niedzielę 11.02.2024 do Domu Rekolekcyjnego w godzinach 18-20. Jest to propozycja pięknego wieczoru dla małżeństw i par niesakramentalnych (nie dla narzeczonych). Udział jest możliwy po wcześniejszym zapisie telefonicznym (lub sms-owym)  - Ewa Dolna 512 579 929. Koszt udziału od pary to 80 zł.

<!--EndFragment-->