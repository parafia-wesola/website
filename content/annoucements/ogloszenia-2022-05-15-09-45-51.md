---
type: annoucement
title: ogłoszenia parafialne i duszpasterskie
date: 2022-05-15T09:41:58.054Z
---
<!--StartFragment-->

<h4 style="text-align:center;">V Niedziela Wielkanocy - 15 maja 2022</h4>

1. Dziś w niedzielę 15 maja:

* Adoracja Najświętszego Sakramentu od 15.00 do Mszy wieczornej,
* O godz. 12.15 w kościele odbędzie się Msza św. dla dzieci przeżywających **rocznicę** Pierwszej Komunii Świętej (równolegle z Mszą parafialną dla rodzin w kaplicy).

1. W ubiegły czwartek młodzież z naszej parafii przyjęła Sakrament Bierzmowania, przeżyliśmy piękną uroczystość w obecności ordynariusza naszej diecezji bp. Romualda Kamińskiego. W sobotę natomiast dzieci w czterech grupach przystąpiły do Pierwszej Komunii Świętej. **Dziękujemy** wszystkim, którzy uczestniczyli w przygotowaniach do tych celebracji i aktywnie w nich uczestniczyli: rodzicom, zespołom muzycznym, służbie liturgicznej, animatorom i katechetom, wszystkim zaangażowanym w kwestie techniczne, transmisję, przygotowanie kościoła, sal, sprzątanie.
2. **Nabożeństwa majowe** w naszej parafii odprawiamy codziennie o 17.30 przy figurze Maryi przed kościołem lub w kościele. W związku z nabożeństwami wieczorna modlitwa różańcowa w maju i czerwcu zaczyna się o 17.00, a nie ja zwykle ok. 17.30.
3. W czwartek 19 maja (trzeci czwartek miesiąca) o 19.00 zapraszamy na **Nieszpory o jedność Chrześcijan**. Tym razem będzie to modlitwa razem z naszą Duszpasterską Radą Parafialną i parę słów nt. niedawno opublikowanego Vademecum ekumenicznego dla biskupów.
4. W piątek, 20 maja o 18.00 zapraszamy na Mszę św. w intencji **małżeństw w kryzysie**, animowaną przez Wspólnotę Zwiastowanie.
5. W następną niedzielę wieczorem zapraszamy **młodzież** na spotkanie Młodzi OPEN, o 19.15 w sali Tymoteusz – okazja do dyskusji, czy młodzi potrzebują Kościoła? Zapraszamy również tych, którzy sami dają negatywną odpowiedź na to pytanie!
6. Propozycje na **lato**. Zapowiadany wyjazd do Francji na Festiwal parafii z różnych przyczyn nie dojdzie do skutku. Przepraszamy. Zapraszamy natomiast na **weekend parafialny** tu w Wesołej (z noclegami u siebie w domu) od piątku do niedzieli 22-24 lipca. Dodatkowo chcemy wyjechać na **parafialną pielgrzymkę** od poniedziałku do środy (25-27 lipca). Zachęcamy, by rezerwować terminy.

Wspólnota *Chemin Neuf* serdecznie też zaprasza:

* **nastolatków** – na tydzień w góry do Białego Dunajca w dn. 11-17 lipca (będzie tam o. Marcin),
* **młodzież** w wieku 18-30 lat – na Festiwal „Welcome to Paradise” w Hautecombe, opactwie we Francji niedaleko Lyonu w dn. 31 lipca do 5 sierpnia (dla młodzieży z Ukrainy mamy możliwość pokrycia kosztów tego pobytu, będzie tam o. Adam),
* **małżeństwa** – na sesję „Kana Rodzina” tu w Wesołej w dn. 1-7 sierpnia (będzie tam o. Krzysztof). W tej sesji uczestniczą całe rodziny, potrzebujemy też wielu posługujących. W Domu Rekolekcyjnym mamy ograniczoną liczbę miejsc. Zwracamy się z prośbą, kto mógłby na ten tydzień przyjąć u siebie małżeństwo albo pojedyncze osoby. To będzie wielka pomoc i realny wkład w to, co uczestnicy i posługujący tych rekolekcji mogą przeżyć. Prosimy o kontakt z nami.

Zapisy i więcej informacji na [www.chemin-neuf.pl](http://www.chemin-neuf.pl)

1. W tym tygodniu **pożegnaliśmy** śp. Zofię Kosewską, Zbigniewa Małeckiego oraz Teodozję Kozioł. *Dobry Jezu…*

<!--EndFragment-->