---
type: annoucement
title: ogłoszenia parafialne i duszpasterskie
date: 2023-10-15T09:24:48.285Z
---
<!--StartFragment-->

<h4 style="text-align:center;">XXVIII niedziela zwykła – 15 października 2023</h4>

1. Dziś obchodzimy **niedzielę misyjną**. Gościmy o. Eryka z Togo, który głosi kazania na wszystkich Mszach. Dzisiejsza taca będzie z przeznaczeniem na misje. O godz. 16.00 w kuchni domu rekolekcyjnego poprowadzi również warsztaty kuchni afrykańskiej. Wieczorem będzie też otwarte spotkanie z o. Erykiem i degustacja potraw przygotowanych przez uczestników warsztatów. Serdecznie zapraszamy!
2. Rozpoczęliśmy Kurs ***Alpha***.Chwila zatrzymania i zadania sobie życiowych pytań. Serdecznie zapraszamy także osoby deklarujące się jako niewierzące lub poszukujące. Jutro wieczorem będzie 3. spotkanie i ostatnia okazja, by dołączyć do tego kursu.
3. W październiku, zapraszamy na **nabożeństwa różańcowe** codziennie o godz. 17.15. Dzieci szkolne poprowadzą nabożeństwo w najbliższą środę.
4. W czwartek 19 października (3. czwartek miesiąca) zapraszamy na Nieszpory o **jedność** **Chrześcijan** o godz. 19.00. Gościć będziemy znanego już w naszej parafii o. Aleksandra, księdza greko-katolickiego z Białorusi, który powie o podobieństwa i różnicach między rytem greckim i rzymskim, szczególnie w odniesieniu do celebracji Eucharystii.
5. W piątek 20 października (jak zwykle w 3. piątek miesiąca) Mszę wieczorną odprawimy w intencji **małżeństw w kryzysie**, a po niej Wspólnota *Zwiastowanie* zaprasza na modlitwę **uwielbienia** przed Najświętszym Sakramentem.
6. Na wzór akcji pomocy rodzinom w Syrii sprzed kilku lat, chcemy zaangażować się w **pomoc dzieciom na Filipinach**. Bracia i siostry ze Wspólnoty *Chemin Neuf* pracują w Manili z rodzinami dzieci i młodzieży mieszkającymi w slamsach, którzy nie mają dostępu do edukacji, wysyłani są przez własnych rodziców, aby żebrać. Tworzony fundusz stypendialny to bezpośrednia pomoc konkretnym rodzinom, zabezpieczająca jedzenie i materiały szkolne oraz dary żywnościowe dla rodzin, bez dawania im pieniędzy do ręki. Miesięczny koszt utrzymania jednego ucznia to 218 zł, a żywnościowe wsparcie jego rodziny to 125 zł na miesiąc. Deklaracje z miejscem na wpis dobrowolnej kwoty, według możliwości każdego, dostępne są przy wyjściu z kościoła oraz na stronie parafii w specjalnie utworzonym formularzu. Deklaracje będziemy zbierać jeszcze do kolejnej niedzieli. Każdy będzie wiedział, którą konkretną rodzinę wspiera samodzielnie lub razem z innymi.
7. Serdecznie zapraszamy wszystkie dzieci na **Bal Wszystkich Świętych**! 31.10 (wtorek) w godzinach 17:30–19:30 zapraszamy do dużej sali w domu rekolekcyjnym na wspólną zabawę! Spotkanie rozpoczniemy od Korowodu Wszystkich Świętych. W programie tańce, zabawy i wspólne gry. Przewidujemy także małe co nieco dla wszystkich uczestników.  Uwaga! Tego wieczoru obowiązują przebrania. Starsze dzieci zachęcamy do przebrania się za wybranego świętego, młodsze mogą przygotować prostsze stroje np. aniołki. Obowiązują zapisy na adres mailowy: animacjedzieciwesola@gmail.com. W treści zgłoszenia prosimy o podanie imienia, nazwiska, wieku dziecka, numeru telefonu do opiekuna prawnego. Wstęp wolny!
8. Przyjmujemy już **intencje wypominkowe**. Przy wyjściu z kościoła oraz w zakrystii leżą kartki do wpisania zmarłych, za których mamy się modlić. W wypominkach jednorazowych będziemy się modlić podczas procesji na cmentarzu 1 listopada. Wypominki roczne to intencje Mszy świętych, które sprawować będziemy wieczorem o 18.00 codziennie przez oktawę Wszystkich Świętych  oraz w pierwsze wtorki miesiąca przez cały rok.\
   Robiąc porządki na **cmentarzu**, troszczmy się też o las, w którym jesteśmy. Prosimy, żeby liście i igły pakować do worków na zielone śmieci a nie wyrzucać za płot do lasu. Ważne, byśmy uwrażliwiali się wzajemnie na to wspólne dobro, którym dysponujemy.
9. **Młodzież** zapraszamy na weekendy proponowane w Domu rekolekcyjnym przez Wspólnotę *Chemin Neuf* ( zapisy na stronie chemin-neuf.pl ):

   * dla nastolatków w wieku 14-18 : weekend „Bóg i ja” 21-22 października,
   * dla młodzieży w wieku 18-30: weekend „Stworzeni na obraz Boga” 4-5 listopada
10. **Zachęcamy do zaangażowania w naszej parafii!** Potrzebujemy wzmocnić kilka ekip! Szczególnie zapraszamy chętnych do pracy z **dziećmi** (udział w animacji Liturgii Słowa dla dzieci podczas Mszy niedzielnych o 12.00 co drugi tydzień) oraz do animacji czasu dla dzieci pierwszo-komunijnych (raz na miesiąc). Nie potrzeba szczególnego doświadczenia!
11. W tym tygodniu **pożegnaliśmy** śp. prof. Ryszarda Wojciecha Sadleja, oraz śp. Mariana Porzezińskiego. *Dobry Jezu…*

<!--EndFragment-->