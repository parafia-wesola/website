---
type: annoucement
title: ogłoszenia parafialne i duszpasterskie
date: 2020-09-14T19:39:26.961Z
---
<!--StartFragment-->

***OGŁOSZENIA DUSZPASTERSKIE***

**XXIV Niedziela zwykła, 13 sierpnia 2020**

1. W czwartek 17 września przyjedzie do naszej parafii biskup pomocniczy naszej diecezji ks. Bp Marek Solarczyk. Udzieli sakramentu **bierzmowania** 31 młodym, którzy przez dwa lata przygotowywali się do przyjęcia tego sakramentu oraz jednej osobie dorosłej. Celebracja mieć będzie miejsce na Mszy wieczornej. Z uwagi na ograniczoną liczbę miejsc w kościele podczas pandemii, do środka wejdą tylko bierzmowani i 4 osoby związane z każdym z nich. Pozostałe osoby będą mogły zostać pod kościołem lub uczestniczyć poprzez transmisję internetową. Ostatnie spotkanie przygotowawcze dla tej grupy młodzieży będzie we wtorek o 19.30 w kościele.\
   Zapraszamy uczniów klas ósmych oraz młodzież starszą dotąd nie bierzmowaną do rozpoczęcia przygotowań, na spotkania co drugi czwartek o godz. 18.30. Młodych uczących się w szkołach poza naszą parafią prosimy o zapisywanie się w zakrystii lub przez internet. Pierwsze spotkanie dla nowej grupy będzie 1 października o godz. 18.30 w kaplicy Domu rekolekcyjnego, a dla grupy rozpoczynającej drugi rok – o 19.30. 
2. Uroczystość **Pierwszej Komunii** dzieci ze szkół na terenie naszej parafii przeżywać będziemy w sobotę 19 września na Mszach o 9.30, 11.00 i 12.30.
3. Rozpoczynamy kolejny cykl spotkań dla **małżeństw** zwany **KANA WELCOME**. Jest to propozycja spotkań wokół tematów poświęconych budowaniu i rozwojowi relacji w małżeństwie i rodzinie. Cykl składa się z 10 comiesięcznych spotkań w małych grupach ok. 3-4 małżeństw oraz jednego wyjazdu weekendowego. Spotkanie rozpoczynające dla wszystkich chętnych - niedziela 20 września o godz. 16.00 w Domu Rekolekcyjnym w Wesołej. W razie potrzeby można przyjechać z dziećmi, które będą miały zapewnioną opiekę. Prosimy jednak, by uprzedzić organizatorów o liczbie i wieku dzieci, byśmy mogli zapewnić odpowiednią opiekę. Zgłoszenia dzieci można dokonać pod numerami telefonów: 669-728-723, 695-842-388. Można zapraszać znajomych. Jest to propozycja również dla par niesakramentalnych.
4. Aneta Kopiszka zaprasza do wzięcia udziału w **warsztacie Coachingu Chrześcijańskiego pt. „Być sobą - co to znaczy?”** Pierwsza sześcio-osobowa grupa na 19 września już się zebrała. Można jeszcze dopisać się do drugiej grupy na piątek 25 września. W gablotce jest więcej informacji. Warsztat będzie trwał 4 godziny, początek o 17.00 na terenie Parafii Opatrzności Bożej.
5. Wracamy do propozycji na weekendy, którą zawiesiliśmy na czas lata. W **sobotnie i niedzielne popołudnia** chcemy, żeby kościół był otwarty i żeby można było uczestniczyć w **Adoracji** Najświętszego Sakramentu w godzinach 15.00-17.50. Ania Proczka zgodziła się na koordynację propozycji. Potrzebujemy osoby, które zapewnią pół-godzinne dyżury. Prosimy o zapisywanie się na dwie kolejne niedziele na tablicy przed zakrystią lub w formularzu w internecie. Prosimy też o zgłaszanie do zakrystii lub kancelarii osób, do których Ania będzie mogła dzwonić, żeby prosić o pomoc.
6. W piątek 19 września (trzeci piątek miesiąca) Msza wieczorna będzie w intencji zbiorowej **za małżeństwa w kryzysie**. Podczas Mszy można będzie podać imiona osób, za które chcemy się modlić. Od 19.00 Wspólnota „Zwiastowanie” poprowadzi modlitwę przed Najświętszym Sakramentem.
7. **Nastolatków** zapraszamy na **weekend pt. „Odważ się żyć w wolności!”** od 3 października (początek 10:30) do 4 października (godz. 15:30). Informacje i zapisy na stronie internetowej [](https://www.chemin-neuf.pl/pl/homepage/nasze-propozycje/14-18-lat/5787f19a245640c9018b7005/odwa%C5%BC-si%C4%99-%C5%BCy%C4%87-w-wolno%C5%9Bci-)[pod linkiem](https://www.chemin-neuf.pl/pl/homepage/nasze-propozycje/14-18-lat/5787f19a245640c9018b7005/odwa%C5%BC-si%C4%99-%C5%BCy%C4%87-w-wolno%C5%9Bci-)

<!--EndFragment-->