---
type: annoucement
title: ogłoszenia parafialne i duszpasterskie
date: 2023-11-05T22:12:12.520Z
---
<!--StartFragment-->

<h4 style="text-align:center;">XXXI niedziela zwykła – 5 listopada 2023</h4>

1. Dzisiaj mieliśmy gościć p. Katarzynę Tsiantos, prezes Fundacji Kapucyńskiej. Niestety, z powodu choroby, nie mogła do nas dotrzeć. Niedzielę Caritasu z jej obecnością zorganizujemy w innym terminie.
2. Po Mszach o 12.00 i 18.00 zapraszamy do **kawiarenki** na dole Domu rekolekcyjnego. Jest to dobra okazja żeby się spotkać, porozmawiać przy dobrej kawie i kawałku ciastka.
3. Również dzisiaj o godz. 14.00 odbędzie się przedostatnie w tym Roku Jerzego Nowosielskiego comiesięczne **zwiedzanie** z przewodnikiem. Tym razem Łukasz Hajduczenia – prawosławny teolog i śpiewak – oprowadzi nas po kościele i kaplicy.
4. W najbliższy wtorek (7 listopada) zapraszamy na **Uwielbienie** animowane przez nastolatków. Zapraszamy wszystkich młodszych i starszych.  
5. Do środy włącznie (8 listopada) Mszę wieczorną sprawujemy w intencji zmarłych polecanych w **wypominkach** rocznych (wypominki czytamy od 17.30).
6. W piątek (10 listopada) o godz. 20.00  zapraszamy na kolejne spotkanie ***Wiara i Praca*** z cyklu „Jak zarządzać swoim życiem” pod tytułem „Kim jestem? Moja tożsamość i wartość”. Pragniemy być kimś ważnym i zauważonym przez innych. Nasze życie to nieustanne poszukiwanie własnej wartości i tożsamości. Potrzebujemy, aby nasza wartość nie zależała od tego, jacy jesteśmy i co robimy. Każde spotkanie ma charakter otwarty. Zapraszamy każdego, kto ma ochotę dołączyć do sali Prałata Wysockiego w Domu rekolekcyjnym.
7. Z okazji **Dnia Niepodległości** seniorzy zapraszają 10 listopada na spotkanie w kawiarni „Zakątek” z koncertem, grochówką i innymi atrakcjami, a 11 listopada – na Mszę św. w intencji Ojczyzny w naszym kościele, po której złożone zostaną kwiaty na Grobie Nieznanego Żołnierza na naszym cmentarzu.
8. W przyszłą niedzielę (12 listopada) Mszę św. o godz. 10.30 odprawi o. Aleksander z Białorusi, w rycie **grekokatolickim**, po polsku, z udziałem chóru, który specjalnie na tę okazję do nas przyjedzie. Jak w każdą niedzielę Msza o 10.30, będzie transmitowana w internecie.
9. Już dziś rozpoczynamy zapisy na kolejne spotkanie **młodych** w wieku **10-13** lat. Spotkanie to, na którym będziemy wspólnie bawić się, śpiewać i rozwijać swoje talenty i zainteresowania na warsztatach, odbędzie się w sobotę, 25 listopada, w Domu rekolekcyjnym o godz. 14.00. Więcej szczegółów i zapisy - na stronie naszej Parafii.
10. Osoby, które zadeklarowały udział we wsparciu dzieci na **Filipinach**, w tych dniach dostały maila z potwierdzeniem. Wygląda na to, że uda się zapewnić szkołę i jedzenie nawet 34 dzieciom. Czekamy na wydłużoną i zaktualizowaną listę dzieci, by je przyporządkować do darczyńców. Dziękujemy i rozpoczynamy akcję!
11. W przyszłą niedzielę zbiórka do puszek z okazji dnia solidarności z Kościołem prześladowanym.
12. Zachęcamy **małżeństwa** do skorzystania z propozycji misji **Kana**. Dopiero w ostatnich dniach ruszyła nowa strona internetowa, przez którą można się zapisać kana.chemin-neuf.pl. Przypominamy: 

    * *weekend* w Skorzeszycach „Komunikacja – klucz do szczęścia” w dn. 25-26 listopada,
    * całodniowa *pustynia* małżeństw 13 listopada w Wesołej,
    * *rekolekcje on-line* w Adwencie „Zbyt zajęci, by być razem ?”
    * wakacyjny *Tydzień Kana* w Skorzeszycach 1-7 lipca.
13. W tym tygodniu **pożegnaliśmy** śp. Wojciecha Górskiego i Alicję Borówek. *Dobry Jezu…*

<!--EndFragment-->