---
type: annoucement
title: ogłoszenia parafialne i duszpasterskie
date: 2021-06-27T22:18:17.125Z
---
<!--StartFragment-->

<h4 style="text-align:center;">XIII Niedziela zwykła – 27 czerwca 2021</h4>

1. Od 26 czerwca limit zajętych miejsc w kościołach określony jest na 75 %, nie licząc osób zaszczepionych. Została też zniesiona dyspensa od uczestnictwa w niedzielnej Mszy świętej zatem zachęcamy wszystkich do uczestnictwa na żywo. Cieszymy się, że już w większym gronie możemy się spotykać. Dziś po raz ostatni przed wakacjami transmitujemy w internecie Msze św. o 12.00 i 18.00.
2. Już od tego tygodnia, przez cały lipiec i sierpień, wzorem lat ubiegłych, obowiązywać będzie **wakacyjny układ** **Mszy świętych: godz. 8, 10, 12 i 18**.\
   **Kancelaria parafialna** czynna będzie we wtorki i czwartki **we wtorki i czwartki od 18:45 do 19:30**.
3. W tym tygodniu o. Krzysztof zostaje na dyżurze w parafii. O. Adam jedzie na obóz rekolekcyjny z nastolatkami.
4. Od następnego weekendu nie będzie Adoracji Najświętszego Sakramentu w soboty. Kontynuujemy natomiast Adorację w niedziele od godz. 15 do 18.
5. Zapraszamy do zapisywania się na lipcowy **weekend parafialny**. Będzie to na pewno wspaniały czas relacji, odpoczynku, formacji i modlitwy, czas spędzony z innymi parafianami i przyjaciółmi naszej parafii, doświadczania bycia razem Kościołem. Spędzimy wspólnie czas w piątek wieczorem, 23 lipca, cały dzień w sobotę i w niedzielę po Mszy św. o 12.00. Zapisać się można do 15 lipca przez formularz dostępny na stronie www parafii i na facebooku. [zapisy pod linkiem](https://forms.gle/xWpQ8qT47LfgJBPv8)
6. Aneta Kopiszka – coach chrześcijański, który prowadzi poradnię w naszej Parafii, zaprasza do wzięcia udziału w **warsztacie** online na temat odkrywania powołania, poznawania talentów oraz darów od Pana Boga oraz uczenia się, jak z nich korzystać do pełnienia dobrych czynów. „Warsztat dobrego człowieka” składa się z trzech spotkań: w lipcu, w sierpniu oraz we wrześniu, które stanowią całość. Aby w pełni skorzystać z warsztatu, trzeba być obecnym na wszystkich trzech sesjach. Osoby zainteresowane zapraszamy do zapoznania się z plakatem w gablocie przy kościele oraz do kontaktu z Panią Anetą.
7. Wspólnota *Chemin Neuf* zaprasza na wyjazdy wakacyjne:

   * młodzież w wieku **18-30 lat** – do Budapesztu od 27 lipca do 1 sierpnia na *Changemakers* – czas dla młodych, którzy chcą budować wizję naszej wspólnej przyszłości (jedzie o. Adam, propozycja dostępna dla znających angielski lub francuski) oraz do opactwa Hautecombe we Francji (tu będzie tłumaczenie na polski) na Festiwal ewangelizacyjny *Next step* (dostępne są ulotki)
   * **małżeństwa** – na sesję Kana w Skorzeszycach od 5 do 11 lipca (jedzie o. Krzysztof).
8. W tym tygodniu **pożegnaliśmy** p. Janusza Mackiewicza, p. Andrzeja Koseckiego i p. Jadwigę Stelmach. *Dobry Jezu..*
9. **Dziękujemy** za wsparcie **prac remontowych** w domu rekolekcyjnym i w kościele! Prosimy kogoś o stanięcie z **tacą** przed kościołem. Bóg zapłać!

<!--EndFragment-->