---
type: annoucement
title: ogłoszenia parafialne i duszpasterskie
date: 2023-01-22T10:45:50.677Z
---
<!--StartFragment--><h4 style="text-align:center;">III Niedziela Zwykła – 22 stycznia 2023</h4>

**W dzisiejszą niedzielę:**

* gościmy pośród nas **ojca Sebastiana Ostryńskiego**, wcześniej wikariusza naszej parafii, obecnie zaangażowanego w misje *Chemin Neuf* na Filipinach. Opowie o pracy pośród ubogich i pośród studentów. Taca z dzisiejszych Mszy św. przeznaczona jest na wsparcie tych misji,
* zapraszamy do **kawiarenki** karnawałowej. Po Mszach o 12 i o 18 będzie można wypić herbatę, dobrą kawę, zjeść ciastko, a przede wszystkim spotkać się i porozmawiać,
* jak zwykle w sobotę i niedzielę zapraszamy na **Adorację** Najświętszego Sakramentu od godz. 15 do 18.00.

1. Trwa **Tydzień Modlitw o Jedność Chrześcijan**. Jeszcze dziś wieczorem zaprasza Kościół polskokatolicki, w poniedziałek – Mariawici, we wtorek – Metodyści (podczas tego wieczoru o. Adam będzie miał kazanie), w środę modlitwa w naszej katedrze diecezjalnej, a w czwartek – w kościele św. Marcina. Szczegóły i adresy na plakacie w gablotce.  
2.  Już jutro 23 stycznia zaczynamy w naszej parafii **Kurs dla narzeczonych**! Zapraszamy pary planujące ślub kościelny, również pary, które nie mają jeszcze ustalonego terminu ślubu. Wciąż jeszcze można się zapisać. Kurs  poprowadzą małżeństwa i o. Krzysztof. Dostępne są ulotki.
3.  W przyszłą niedzielę Msza św. o 12.00 będzie wyjątkowo w kościele a nie w kaplicy, przepraszamy.
4.  W imieniu „Kolędniczek” pod dyrekcją Małgorzaty Feldgebel  zapraszamy na koncert **kolęd** kończący tradycyjny okres Bożego Narodzenia – 2 lutego (czwartek) po Mszy na 18. Będzie to mała podróż przez tysiącletnią tradycję kolędowania z udziałem instrumentów współczesnych i dawnych (wśród nich fidel, rebek i daf). To ostatnia już w tym roku okazja do wspólnego kolędowania, zapraszamy!
5.  Za zapraszamy też na wieczór z prof. Krystyną Czerni wokół jej najnowszej książki „**Nowosielski w Warszawie i na Mazowszu**” – w niedzielę 5 lutego o 19.00 w kaplicy Domu rekolekcyjnego.
6.  Walentynkowa **„Randka we dwoje”** 14 lutego o 19.30 w Domu rekolekcyjnym – propozycja wieczoru w parze dla małżeństw i par niesakramentalnych. Zapisy: [kana@chemin-neuf.pl](mailto:kana@chemin-neuf.pl) , tel. 694 422 000.
7.  Na prośbę Urzędu Dzielnicy zachęcamy do głosowania na Warszawę w „Konkursie na najlepszą destynację Europy w 2023”. Głosować można codziennie od 20 stycznia do 10 lutego na stronie [glosujnawarszawe.pl](http://www.glosujnawarszawe.pl) (głos można oddać raz na 24 godziny). 
8.  Do czego Bóg powołuje mnie w moim zawodzie? Jaki jest ostateczny cel i sens mojej pracy zawodowej? Jaka jest moja misja zawodowa, do której Bóg mnie powołuje?\
   Jeśli zadajesz sobie takie pytania i szukasz na nie odpowiedzi, to możesz czuć się zaproszony na 4-dniowe **rekolekcje „Odkryć swoje powołanie zawodowe”**, oparte na ćwiczeniach duchowych św. Ignacego w dniach 22 do 26 lutego 2023 r. w Warszawie Wesołej. Zapisy na [chemin-neuf.pl](http://www.chemin-neuf.pl)
9.  Kontynuujemy **wizytę duszpasterską**. W tym tygodniu z powodu innych zajęć księży poniedziałek i sobota to będą dni bez kolędy. A od wtorku do piątku chcielibyśmy odwiedzić:\
   *Wtorek,* 24 stycznia: Armii Krajowej 76, Armii Krajowej 76a\
   *Środa,* 25 stycznia: Armii Krajowej 76b, oraz przeniesione z ubiegłego tygodnia Sikorskiego 25-44\
   *Czwartek,* 26 stycznia: Armii Krajowej 76c, Armii Krajowej 76d, Armii Krajowej 76e\
   *Piątek*, 27 stycznia: Armii Krajowej 77, 77a-119, Armii Krajowej 78\
   Rozpoczynamy wizytę o godz. 16.00. Program na pierwszą połowę lutego pojawi się w tym tygodniu w internecie i w gablotce.
10. W tym tygodniu **pożegnaliśmy** śp. Ryszarda Wojciechowskiego i śp. Mariana Jarzynę. *Dobry Jezu…*

<!--EndFragment-->