---
type: annoucement
title: ogłoszenia parafialne i duszpasterskie
date: 2024-01-14T21:29:22.669Z
---
<!--StartFragment--><h4 style="text-align:center;">II Niedziela Zwykła – 14 stycznia 2024</h4>

1. Dziś 

   * **Adoracja** Najświętszego Sakramentu od godz. 15.00 będzie w kaplicy Domu rekolekcyjnego, gdzie jest cieplej niż w kościele. Skorzystamy z tego, że dziś popołudniu nie ma innych grup. Pozdrawiamy natomiast Zespół „Pogłębiarki”, który spędził ten weekend w Domu rekolekcyjnym, a który przygotowuje ich wakacyjny *Festiwal Głębi*.
   * Dziś po Mszy wieczornej pierwsze po przerwie spotkanie dla młodzieży ***Młodzi Open*** w sali Tymoteusz.
2. **Wizyta duszpasterska** w tym tygodniu: Poniedziałek, 15 stycznia: ulica Armii Krajowej 76, 76a, 76b, 76c, wtorek, 16 stycznia: ulica Armii Krajowej 76d, 76e, 78, środa, 17 stycznia: ulica Armii Krajowej 77 – 99, czwartek, 18 stycznia: ulica Armii Krajowej 100 – 145, piątek, 19 stycznia, ulica 1 Praskiego Pułku 35 – 72, w sobotę, 20 stycznia i w kolejnym tygodniu zaczniemy kolędę w Centrum Wesołej, od poniedziałku będziemy się kontaktować z rodzinami, które nam zgłosiły chęć przyjęcia księdza.
3. Tradycyjnie od 18 do 25 stycznia trwa **Tydzień Modlitwy o Jedność Chrześcijan**. W tym roku program warszawski rozciąga się na dwa tygodnie i zaczyna od wieczoru u nas w Wesołej we wtorek 16 stycznia. Gościem specjalnym będzie nowowyświęcony biskup Kościoła polskokatolickiego ks. Henryk Dąbrowski. Będą też inni goście z różnych Kościołów. Zapraszamy do kaplicy Domu rekolekcyjnego na Nieszpory o jedność o 19.00, a po nich na spotkanie z poczęstunkiem i dyskusją. Cały program spotkań ekumenicznych dostępny jest w gablotce i w internecie. Zachęcamy do indywidualnej i wspólnotowej modlitwy w intencji jedności wszystkich wyznawców Chrystusa.
4. Kolejne **spotkanie dla kobiet** z Magdą Grabowską, autorką książek o kobietach w Biblii już w piątek 19 stycznia o godzinie 19 w kawiarence parafialnej. Tym razem przyjrzymy się spotkaniu Jezusa z jawnogrzesznicą i kobietą pochwyconą na cudzołóstwie. Serdecznie zapraszamy, szczegóły na ulotkach.
5. W tym roku latem od 29 lipca do 3 sierpnia planujemy wyjazd do Francji na **Festiwal Parafii**. Jest to spotkanie międzyparafialne dla parafian z wielu miejsc powierzonych Wspólnocie *Chemin Neuf*. Będzie to czas modlitwy, konferencji, zabawy, odpoczynku, w pięknym Opactwie Naszej Pani z Dombes koło Lyonu. Za dwa tygodnie podamy więcej szczegółów, ale osoby zainteresowane już teraz zapraszamy do kontaktu z nami. Potrzebujemy wiedzieć orientacyjnie, na ile osób się nastawiać… Mamy też pytania, ile rodzin z dziećmi chciałoby jechać (bo wiąże się to z przygotowaniem czasu w grupach wiekowych dla dzieci) ? ile osób chciałoby jechać samodzielnie samochodem a ile by chciało pojechać razem autobusem? i ile osób by było zainteresowanych, żeby przedłużyć pobyt o kilka dni zwiedzania Francji...?
6. Zapraszamy do **kawiarenki** parafialnej dziś po Mszy o 12.00 i o 18.00.

<!--EndFragment-->