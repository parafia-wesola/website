---
type: annoucement
title: ogłoszenia parafialne i duszpasterskie
date: 2020-09-02T22:15:02.763Z
---
<!--StartFragment-->

<h4 style="text-align:center;">XXII Niedziela zwykła, 30 sierpnia 2020</h3>

1. Dziś ostatnia niedziela wakacji letnich. Od następnej niedzieli wracamy do porządku **Mszy świętych**: 7.00, 9.00, 10.30, 12.00 (szczególnie adresowana do rodzin z dziećmi) i 18.00 (szczególnie adresowana do młodzieży). Od 1 września **kancelaria** otwarta będzie, jak przed wakacjami: w poniedziałki 16.30-17.30, środy 18.45-19.30, piątki 7.45-8.15 oraz 16.30-17.30.
2. Dziś **żegnamy ks. Artura** **Kasprzaka**, który służył w naszej parafii jako rezydent przez cztery lata. Przechodzi do parafii św. o. Pio na Kabatach. Po Mszach o 10.00 i 12.00 będzie okazja wypić z nim kawę i zjeść kawałek ciasta.
3. W intencji dzieci i młodzieży rozpoczynających **nowy rok szkolny** modlić się będziemy w przyszłą niedzielę na Mszach o godz. 12.00 i 18.00, które też będą miały na nowo odpowiednio dziecięcą lub młodzieżową animację.
4. W czwartek 3 września zapraszamy na spotkanie młodzież, która 17 września przyjmie sakrament **bierzmowania**. Spotkanie będzie o godz. 19.30 w kaplicy Domu rekolekcyjnego.
5. Przyszły piątek to **pierwszy piątek** miesiąca. Spowiadać będziemy rano przed i po Mszy oraz popołudniu od 17.00 oraz po Mszy. Wieczorem, jak zwykle w pierwsze piątki, czuwanie ze św. Faustyną wokół Bożego Miłosierdzia.
6. W sobotę zapraszamy na **nabożeństwo pierwszosobotnie** na godz. 17.00, na którą złoży się 15-minutowe rozważanie Słowa Bożego oraz modlitwa różańcowa. Msza wieczorna będzie w intencji Kół Różańcowych.
7. Organizowana jest **pielgrzymka do Loretto** w dniu 13 września. Wyjazd o godz. 8.00 ze stacji PKP Wesoła, powrót o 17.00. Kontakt i zapisy w zakrystii lub na tel. pani Ali 505 959 099.

<!--EndFragment-->