---
type: annoucement
title: ogłoszenia parafialne i duszpasterskie
date: 2022-09-11T09:15:01.071Z
---
XXIV Niedziela Zwykła – 11 września 2022

1. Dziś w niedzielę 11 września

   * **taca** przeznaczona jest na Seminarium Duchowne,
   * od 15.00 do17.50 zapraszamy na **Adorację** Najświętszego Sakramentu,
   * o 16.00 proponujemy obejrzenie **filmu pt. „Będziesz miłował”**, o błogosławionym Prymasie Tysiąclecia kard. Stefanie Wyszyńskim. Film powstał w ramach projektu ,,Polska energia” realizowanego przez Fundację *Opoka*. Projekcja będzie w kaplicy Domu rekolekcyjnego.
2. W poniedziałek o 17.00 pani prof. Krystyna Czerni proponuje nauczanie o sztuce **Nowosielskiego** w kaplicy Domu rekolekcyjnego. To jest propozycja dla grupy, która przeżywa tutaj warsztaty dla ikonopisarzy, ale każdy może dołączyć.
3. Zapraszamy **ministrantów** i wszystkich **chłopców** po Pierwszej Komunii św., którzy chcieliby się przyłączyć do posługi ołtarza, na zbiórkę, w sobotę 17 września o godz. 10.30. Należy zabrać strój sportowy. Chcielibyśmy także na początku tego roku szkolnego spotkać rodziców ministrantów. Proponujemy spotkanie w niedzielę 18 września po Mszy św. o 12.00 w jednej z sal Domu rekolekcyjnego.
4. W najbliższą środę obchodzić będziemy **święto Podwyższenia Krzyża Świętego**.
5. Następną niedzielę przeżyć chcemy jako **niedzielę posłania**, rozpoczynającą nowy rok parafialny. Na Mszy św. o 10.30 modlić się będziemy za wszystkich posługujących w naszej parafii, osoby niosące różne odpowiedzialności i misje. Zapraszamy do modlitwy jedni za drugich a po Mszy – na herbatę, kawę i ciasto. Chętni mogą przynieść własne wypieki lub owoce na wspólny stół.
6. Po wakacyjnej przerwie wznawiamy spotkania grupy ***Wiara i Praca***, zapraszamy już\
   w najbliższy piątek 16 września 2022 o godz. 20.Na początku cyklu spotkań chcemy na nowo usłyszeć słowa „Wypłyń na głębię i zarzućcie sieci na połów!” (Łk 5, 4), jako zaproszenie do jeszcze głębszego zaangażowania się w nasze życie z Bogiem i w pracę. Spotkanie odbędzie się w sali im. Prałata Stefana Wysockiego w Domu rekolekcyjnym.
7. Wspólnota Zwiastowanie zaprasza na wieczorną Eucharystię w intencji małżeństw w kryzysie w trzeci piątek miesiąca tj 16 września oraz na modlitwę uwielbienia przed Najświętszym Sakramentem od 19.00 do 19.30.
8. 3 października rozpoczniemy **Kurs *Alpha*** dla młodych i dla dorosłych. Ulotki są dostępne przy wyjściu z kościoła. Osoby, które przeżyły ten Kurs dla siebie a teraz chcą włączyć się do posługi, zapraszamy na spotkanie w poniedziałek 19 września o 19.30 w dużej sali Domu rekolekcyjnego.
9. Dziękujemy za wpłaty na **konto Caritas dla uchodźców z Ukrainy**, mieszkających na terenie naszej parafii. Do tej pory zostało wydane ok. 10 100 zł, m.in. na zakupy kart podarunkowych do Biedronki, leków, okularów, żywności, odzieży, środków higienicznych dla dorosłych i dzieci, pokrycie kosztów leczenia i tłumaczenia dokumentów, udział w kosztach powrotu 4 osób na Ukrainę. W bieżącym roku pieniądze będą wykorzystywane m.in. na wsparcie nauki 40 dzieci w Szkole podstawowej 171 (dofinansowanie wycieczek, posiłków, zakupu artykułów szkolnych).
10. Od niedzieli 9 października rozpoczynamy animacje liturgii słowa dla **dzieci**. Potrzebujemy wsparcia młodzieży i dorosłych w grupie animacyjnej. Pierwsze spotkanie dla animatorów odbędzie się w piątek 23 września o 19.30 w Domu rekolekcyjnym w sali Tymoteusz.
11. W tym tygodniu **pożegnaliśmy** śp. Antoninę Kruszewską. *Dobry Jezu…*

<!--EndFragment-->