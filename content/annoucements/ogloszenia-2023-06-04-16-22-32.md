---
type: annoucement
title: ogłoszenia parafialne i duszpasterskie
date: 2023-06-04T16:17:10.193Z
---
<!--StartFragment-->

**IX niedziela zwykła – Uroczystość Najświętszej Trójcy  – 4 czerwca 2023**

1. Dziś Niedziela Trójcy Przenajświętszej, obchodzimy doroczny **odpust**. Uroczysta Msza św. sprawowana jest o godz. 12.00. Po niej zapraszamy dorosłych i dzieci na wspólne świętowanie: atrakcje kulinarne, propozycje związane ze sztuką Jerzego Nowosielskiego oraz gry i zabawy dla dzieci. Dziękujemy wszystkim, którzy zaangażowali się w przygotowania terenu i poprowadzenie różnych atrakcji!
2. Zachęcamy do udziału w **nabożeństwach czerwcowych** codziennie po Mszy św. wieczornej. W niedziele nabożeństwo odprawiamy przed Mszą wieczorną, o godz. 17.45.
3. W czwartek 8 czerwca przeżywamy Uroczystość **Bożego Ciała**. Tego dnia nie będzie Mszy św. o 12.00. Wyjdziemy z procesją z Najświętszym Sakramentem po Mszy o 10.30. Przejdziemy w tym roku ok. 2,5 kilometra, inną drogą niż tradycyjnie, bo chcieliśmy dotrzeć z Jezusem w Eucharystii w rejony parafii i modlić się przy innych krzyżach. Pierwszy ołtarz będzie przy ołtarzu polowym koło kościoła, drugi na 1. Praskiego Pułku (u pani Elżbiety Nowosielskiej, przygotowywany przez Wspólnotę *Zwiastowanie*), trzeci na ulicy Głowackiego (przed domem p. Kościesza, przy zaangażowaniu rodziny Kielewskich) i czwarty przy krzyżu na skrzyżowaniu ulic Sikorskiego i Czarnieckiego (dziękujemy p. Szczepkowskim i sąsiadom). Tam zakończymy naszą procesję. Prosimy o dyspozycyjność do wzięcia feretronów, różańca i obrazów. Strażacy poniosą baldachim. Już teraz zakładamy, że w przyszłym roku na nowo przejdziemy od kościoła do kościoła. Zachęcamy do sąsiedzkiego organizowania się co do transportu na powrót do domu po procesji. Towarzyszyć nam będą też dwa samochody, które posłużą jako nawetki, żeby wrócić na parking przed kościołem z tymi, którzy będą tego potrzebować. Prosimy, żeby wszyscy zabrali ze sobą coś do picia oraz do ochrony przed słońcem.
4. Zapraszamy na ostatnie przed wakacjami spotkanie ***Wiara i Praca*** w najbliższy piątek, 9 czerwca. Zaczniemy Mszą świętą o godz. 18 w kościele (dla chętnych, którzy mogą). Potem będziemy kontynuować spotkanie od godz. 19 w domu wspólnotowym w sali Prałata Wysockiego. Temat spotkania: „Niech udadzą się do pracy, tam Mnie zobaczą”. 
5. Czy praca może być miejscem obecności Boga i miejscem żywej relacji z Nim?

   * Jak mogę uczynić moją pracę miejscem żywej obecności Boga i Jego działania?
   * Jak mogę być świadkiem żywego Boga w mojej pracy?

   Zmartwychwstały Jezus posyła do miejsc naszej codzienności. Nie musimy iść gdzieś daleko, aby głosić Ewangelię, ale możemy być świadkami w miejscach, do których zawsze chodzimy.
6. Wspólnota ***Zwiastowanie*** zaprasza wszystkich parafian, przyjaciół, znajomych na jubileusz 40-lecia, który odbędzie się 10 czerwca o godz. 16.00 w domu rekolekcyjnym. Po Eucharystii będzie czas na poczęstunek i wspólną zabawę.
7. Można jeszcze zapisać się na **pielgrzymko-wycieczkę** autokarową śladami prof. **Nowosielskiego** w dniach 26-29 czerwca. Odwiedzimy głównie Tychy i Kraków, przewidujemy też jeden dzień na spacerze w górach. To okazja na spędzenie dobrego czasu duchowego, braterskiego i zobaczenia pięknych dzieł sztuki. Przewidywany koszt to 800 zł od osoby. Prosimy o wpłacenie zaliczki w wysokości 200 zł. Więcej szczegółów znajduje się na pomarańczowych kartkach przy wyjściu z kościoła. Zapisy [pod linkiem tutaj](https://forms.gle/5LrdfT6bEHKgcpi98)
8. Korzystając z dzisiejszego święta naszej parafii, powierzamy Waszej modlitwie **księdza**, który przygotowuje się do przyjścia do nas – o. Clement Saulaun-Penquer, który jest Francuzem, członkiem *Chemin Neuf*. Uczy się naszego trudnego języka i dotrze do nas na koniec lata.
9.  W tym tygodniu **pożegnaliśmy** śp. Włodzimierza Górskiego i śp. Teresę Skarzyńską. *Dobry Jezu…*

<!--EndFragment-->