---
type: annoucement
title: ogłoszenia parafialne i duszpasterskie
date: 2021-08-29T22:00:15.926Z
---
<!--StartFragment-->

<h4 style="text-align:center;">XXII Niedziela zwykła – 29 sierpnia 2021</h4>

1. W następną niedzielę wracamy do rytmu Mszy niedzielnych w ciągu roku: 7.00, 9.00, 10.30, 12.00 i 18.00. Już w tym tygodniu Kancelaria parafialna będzie czynna, jak w ciągu roku, w poniedziałek od 16.30 do 17.30, w środę 18.45-19.30 i piątek 7.45-8.15, 16.30-17.30. 
2. W tym tygodniu dyżuruje w parafii o. Adam.
3. Zapraszamy na **adorację** Najświętszego Sakramentu w niedziele w godzinach od 16:00 do 17:45 oraz w tygodniu od poniedziałku do piątku po Mszy św. wieczornej.
4. Na 2 października zaplanowana jest celebracja sakramentu **Bierzmowania** młodzieży, która od dwóch lat przygotowuje się do przyjęcia tego sakramentu. Tę młodzież zapraszamy na spotkanie w czwartek 2 września o 19.30 w dużej sali Domu rekolekcyjnego. Dzień później, w piątek 3 września, zapraszamy ich rodziców (również na 19.30 w dużej sali). Spotkania z młodszą grupą rozpoczniemy w połowie miesiąca.
5. W tym tygodniu wypada **pierwszy piątek** i **pierwsza sobota miesiąca**. Spowiadamy przed i po Mszy porannej oraz od 17.00 i po Mszy wieczornej. Wspólnota Zwiastowanie prowadzi wieczór modlitwy do Bożego Miłosierdzia przy wystawionym Najśw. Sakramencie (od Mszy wieczornej do 20.00). W piątek od rana odwiedzamy też chorych. W sobotę o 17.00 zapraszamy na nabożeństwo pierwszo-sobotnie.
6. W przyszłą niedzielę 5 września:

   * na Msze święte na rozpoczęcie roku szkolnego zapraszamy dzieci na 12.00\
     a młodzież – na 18.00,
   * po Mszy o 12.00 **niesłyszący tenor** Oliver Palmer zaproponuje niedługi koncert utworów sakralnych i klasycznych, przy tej okazji zbierać będzie pieniądze na specjalne aparaty słuchowe. 
   * zapraszamy też na pierwsze po przerwie wakacyjnej **spotkanie ojców** – po wieczornej Mszy w sali Prałata Wysockiego.
7. Zachęcamy do lektury tygodników *Gość niedzielny* i *Idziemy*. W najnowszym numerze *Gościa* znajdziemy artykuł o 25-leciu obecności wspólnoty *Chemin Neuf* w Polsce i o rekolekcjach dla małżeństw *Kana* oraz artykuł Marcina Jakimowicza o ożywieniu parafii poprzez wspólnoty.
8. Zachęcamy do udziału w VI Ogólnopolskim **Kongresie Nowej Ewangelizacji** „Miasto – Rewitalizacja” w dniach 9-11 września w Łodzi. To bardzo ciekawa propozycja sygnowana przez Abpa Grzegorza Rysia i Zespół Konferencji Episkopatu Polski ds. Nowej Ewangelizacji. Program i link do zapisów: <http://odnowa.jezuici.pl/rekolekcje/forum-i-sesje>
9. **Dziękujemy** za wsparcie **prac remontowych** w domu rekolekcyjnym i w kościele. Na razie została zdjęta boazeria przy bocznym wejściu do kościoła, co odsłoniło duże zniszczenie spowodowane wilgocią. Kontynuowane będą prace dotyczące oczyszczenia, wzmocnienia i zabezpieczenia polichromii.
10. W tym tygodniu **pożegnaliśmy** śp. Helenę Kowalską, Kazimierza Dąbkowskiego i Tadeusza Siwka. Zmarł też p. Eugeniusz Kropielnicki. *Dobry Jezu…*

<!--EndFragment-->