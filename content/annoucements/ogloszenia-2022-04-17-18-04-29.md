---
type: annoucement
title: ogłoszenia parafialne i duszpasterskie
date: 2022-04-17T17:59:17.584Z
---
<!--StartFragment-->

<h4 style="text-align:center;">Niedziela Zmartwychwstania - 17 kwietnia 2022</h4>

1. **Dziękujemy** wszystkim za przeżycie pięknego Triduum Paschalnego! Za liczny, aktywny udział w Liturgii tych dni: asyście liturgicznej, chórowi, harcerzom, państwu Szczepkowskim za instalację Grobu Pańskiego, za transmisję tych wydarzeń w internecie i na murach kościoła, za nagłośnienie, wszelkie przygotowania, kwiaty, sprzątanie, ewangelizację w Wielką Sobotę. Wielkie Bóg zapłać każdemu za ważny wkład!
2. **Oktawa Zmartwychwstania** trwa do następnej niedzieli, która jest Niedzielą Miłosierdzia.\
   W ten świąteczny weekend, po wielu dniach Adoracji i innych form modlitwy, nie przewidujemy Adoracji Najświętszego Sakramentu. Będzie na nowo od 15.00 w następną sobotę i niedzielę. Nie ma postu w piątek. We wtorek, jak w każdy wtorek, ale w ten szczególnie, zapraszamy na **Wieczór uwielbienia** w dużej sali Domu rekolekcyjnego.
3. W niedzielę Miłosierdzia zapraszamy na **Koronkę** do Bożego Miłosierdzia o 15.00 oraz na **wieczór** miłosierdzia o 19.00 (animowany przez Wspólnotę Zwiastowanie).
4. Ta niedziela to też **święto Caritasu**. Zapraszamy na spotkanie osoby zaangażowane w Parafialnym Zespole Caritas, jak i w Wolontariacie Ukraina, a również wszystkich pragnących dołączyć do jakiejś formy wolontariatu przy naszej parafii. Spotkamy się w 24 kwietnia o 15.00 na modlitwę Koronką, a potem na spotkanie.
5. Zachęcamy do brania buteleczek ze **święconą wodą**. Niektórzy szukali wody już przy okazji święcenia pokarmów w sobotę. Cały sens jest w tym, by to była woda z wieczornej liturgii Wigilii Paschalnej, kiedy to błogosławi się wodę podczas rozbudowanej Liturgii chrzcielnej. Warto, by ta świeża woda, na znak naszego chrztu i łask Nocy Paschalnej, pojawiła się w naszych domach
6. **Taca** w drugim dniu Oktawy (w poniedziałek wielkanocny) przeznaczona jest na wsparcie Katolickiego Uniwersytetu Lubelskiego. Taca w następną niedzielę będzie na dzieła charytatywne „Caritas” w naszej Diecezji.
7. W tym tygodniu pożegnaliśmy śp. Celinę Parczewską. *Dobry Jezu…*

<!--EndFragment-->