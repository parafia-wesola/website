---
type: annoucement
title: ogłoszenia parafialne i duszpasterskie
date: 2020-08-24T15:38:45.174Z
---
<!--StartFragment-->

<h4 style="text-align:center;">XXI Niedziela zwykła, 23 sierpnia 2020</h3>

1. Przypominamy, że wzorem lat ubiegłych, w lipcu i sierpniu mamy w naszej parafii **letni program**:

   ###### Msze niedzielne są o 8.00, 10.00, 12.00 i 18.00, a kancelaria – otwarta we wtorki i czwartki od 18:45 do 19:30.\
   **W tym tygodniu wyjątkowo kancelaria będzie nieczynna we wtorek, 25 sierpnia, przepraszamy i prosimy o kontakt telefoniczny do o. Adama Strojnego: 668 332 443**
2. W tym tygodniu na dyżurze w parafii jest ks. Artur, którego pożegnamy w przyszłą niedzielę na Mszy św. o 10:00, oraz o. Adam i o. Krzysztof w drugiej połowie tygodnia.
3. W środę obchodzić będziemy uroczystość Najświętszej Maryi Panny Częstochowskiej.
4. Ks. Bp Romuald Kamiński zaprasza na Dożynki Diecezjalne, w niedzielę, 30 sierpnia 2020 roku. Odbędą się one w parafii św. Jana Chrzciciela i św. Stanisława BM w Stanisławowie. Centralną częścią uroczystości będzie Msza święta dziękczynna za plony i pracę rolników Diecezji Warszawsko-Praskiej, celebrowana o godzinie 11.00. Zapraszamy do modlitewnej łączności we wszystkich parafiach naszej Diecezji.
5. Komunikat przypominający zasady bezpieczeństwa podczas epidemii z 21 sierpnia 2020 roku. Mając na uwadze, że teren powiatów wołomińskiego i otwockiego został ogłoszony jako strefa zagrożona dodatkowymi obostrzeniami w związku z pandemią COVID 19, Władza Diecezjalna Warszawsko-Praska przypomina i zobowiązuje wszystkich duchownych oraz pracowników świeckich, odpowiedzialnych za zdrowie i bezpieczeństwo wiernych, do rygorystycznego stosowania i przestrzegania norm sanitarnych w Diecezji Warszawsko–Praskiej.

   W szczególności obliguje się do troski o higienę rąk, zapewnienia i udostępnienia płynów dezynfekujących wiernym w pomieszczeniach kościelnych, bezwzględnego stosowania maseczek przez uczestników nabożeństw i wszystkich przebywających w budynkach i pomieszczeniach parafialnych (obowiązek ten dotyczy również kapłanów, którzy nie sprawują Mszy Świętej, a podejmują inne czynności duszpasterskie w danej chwili). Usilnie zaleca się przyjmowanie Komunii Świętej w formie podania jej przez szafarza na dłoń wiernego.

   Kontestowanie zaleceń sanitarnych władz świeckich i kościelnych, lub negowanie bądź minimalizowanie zagrożenia pandemią, stanowi wyraz braku odpowiedzialności za dobro wiernych powierzonych naszej duszpasterskiej pieczy i sprzeciwia się wprost posłuszeństwu Biskupowi.

   *Ks. dr Dariusz Szczepaniuk\
   Kanclerz Kurii*
6. Do zawarcia związku **małżeńskiego** przygotowują się:

   * **Marcin Jan Woliński,** kawaler z parafii bł. Władysława z Gielniowa w Warszawie i **Karolina Joanna Kozłowska,** panna z parafii tutejszej(zapowiedź druga).
7. W tym tygodniu pożegnaliśmy p. Feliksa Wąsowskiego, którego polecamy Bożemu Miłosierdziu: Dobry Jezu….

<!--EndFragment-->