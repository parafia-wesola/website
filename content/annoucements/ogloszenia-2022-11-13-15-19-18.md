---
type: annoucement
title: ogłoszenia parafialne i duszpasterskie
date: 2022-11-13T15:16:17.078Z
---
<!--StartFragment-->

<h4 style="text-align:center;">XXXIII Niedziela Zwykła – 13 listopada 2022</h4>

 Dziś:

* jest Światowy Dzień Ubogich
* zapraszamy na **Adorację** Najświętszego Sakramentu od godz. 15.00.
* **zbiórka** do puszek z okazji dnia solidarności z Kościołem prześladowanym.
* Zapraszamy do kawiarenki parafialnej, na kawę, ciasto i miłe rozmowy dziś po Mszach św. o 12 i 18.
* rozstrzygnięcie konkursu różańcowego dla dzieci, lista nagrodzonych znajduje się na stronie www parafii, w zakładce *Dzieje się*. Dzieci, które nie odbiorą dziś nagrody mogą zgłosić się do pani Kingi Łęczyckiej lub Anny Zaręby.

1.  W tygodniu od 21 do 27 listopada nasza Parafia będzie gościła w **Radiu *Warszawa***. Codziennie będzie krótka audycja o parafii. Jesteśmy też proszeni, żeby co wieczór osoby z parafii poprowadziły na żywo jedną część różańca (o 21.00). Dobrze, żeby za każdym razem był to ktoś inny (mogą to być pojedyncze osoby, małżeństwa, całe rodziny). Jeśli macie ochotę poprowadzić modlitwę w radiu, możecie się do nas zgłaszać podając dzień, który najbardziej Wam pasuje.
2.  Zapraszamy na spotkanie z **judaizmem** : w czwartek 17 listopada o 19.00 w kaplicy Domu rekolekcyjnego. Po czasie wspólnej modlitwy posłuchamy bardzo ciekawego gościa z USA – prof. Josepha Weilera, który wyjaśni nam żydowskie rozumienie świętości i o co chodzi z koszernością. Będzie czas na pytania. To wydarzenie nie będzie transmitowane online.
3.  Jak zwykle w trzeci piątek miesiąca (18 listopada) Wspólnota Zwiastowanie zaprasza na wieczorną Eucharystię (godz. 18.00) w intencji małżeństw w kryzysie a potem na modlitwę uwielbienia przed Najświętszym Sakramentem od 19.00 do 19.30.
4. Zapraszamy na kolejne spotkanie ***Wiara i Praca***, które odbędzie się już w najbliższy piątek, 18 listopada, o godz. 20 w sali Prałata Wysockiego w Domu rekolekcyjnym. Bóg chce, abyśmy pracowali. Każdy z nas jest zaproszony, aby zaangażować się w swoją pracę, a jednocześnie jest ona miejscem doświadczenia hojności i dobroci samego Boga. Jest to obietnica, która może się spełnić w życiu każdego z nas. Na najbliższym spotkaniu będziemy patrzeć, w jaki sposób Królestwo Boże podobne jest do gospodarza winnicy.\
   Spotkania, jak zawsze, są otwarte dla wszystkich. Można zaprosić swoich przyjaciół, znajomych, współpracowników…
5.  Następna niedziela to Uroczystość Jezusa Chrystusa, Króla Wszechświata. Taca tego dnia przeznaczona będzie na Seminarium Duchowne.

<!--EndFragment-->