---
type: annoucement
title: ogłoszenia parafialne i duszpasterskie
date: 2022-02-19T23:54:02.182Z
---
<!--StartFragment-->**\
VII Niedziela Zwykła – 20 lutego 2022**



1. Dziś w niedzielę:

   * zapraszamy na niedzielną **Adorację** Najświętszego Sakramentu w kościele od 15.00 do 17.45,
   * o 19.15 spotkanie: „**Z ateisty-katolikiem**. Marcin Kwaśny szczerze o sobie i o Kościele”, zapraszamy na spotkanie z aktorem Marcinem Kwaśnym, który opowie nam o swoim nawróceniu i doświadczeniu Kościoła. Zapraszajmy szeroko wokół nas, również osoby, których nie spotykamy w kościele.
2. Jutro wieczorem zaczynamy formację biblijną online. Zapisanych jest już prawie 90 osób, zostały ostatnie wolne miejsca (zoom może przyjąć do 100 okienek). Formację pt. „**Ewangelia trzynastego apostoła**”, poprowadzi teolog Marek Kita. Będą to spotkania wprowadzające do Listów św. Pawła, w poniedziałki o 20.00 (zwykle co trzy tygodnie). Zapisy przyjmujemy przez formularz dostępny na stronie parafii i na facebooku.
3. We wtorek o 20.00 odbędzie się spotkanie Net For God. Obejrzymy piękny film o ojcostwie: Szukam cię, tato. Po filmie krótkie dzielenie i modlitwa. 
4. W przyszłą sobotę o 10.00 zapraszamy na spotkanie ministrantów.
5. Z uwagi na znaczny wzrost infekcji wirusowych i zachorowań wśród dzieci, zawieszamy na razie animacje dla najmłodszych w drugą i czwartą niedzielę miesiąca.
6. W wielu miejscach w Polsce i w Kościele modlimy się o pokój. Proponujemy w naszej parafii taką modlitwę wieczorem w sobotę 26 lutego wieczorem od 19.00 do północy. Pierwsza godzina będzie to czas modlitwy prowadzonej, od 20.00 pozostaniemy na Adoracji w ciszy. Aby to mogło być możliwe, prosimy o zapisywanie się na dyżury półgodzinne na tablicy przy wejściu do zakrystii lub w formularzu dostępnym na stronie parafii, w aplikacji i na facebooku.
7. W przyszłą niedzielę, 27 lutego, rozpoczynamy próby chóru, który będzie śpiewał podczas Triduum Paschalnego. Serdecznie zapraszamy osoby potrafiące śpiewać - te które już w tym przedsięwzięciu uczestniczyły i te, które chciałyby spróbować. Próby będą odbywały się co niedziela po Mszy św. wieczornej w sali domu rekolekcyjnego. Będzie można dołączyć przez pierwsze dwa spotkania.
8. Docelowo naszym marzeniem jest otwarta **kawiarenka** w każdą niedzielę. Na początek będzie druga niedziela miesiąca po Mszach świętych o 12 i 18. Na razie zgłosiło się kilka osób chętnych do zaangażowania w ten projekt. Potrzeba nas więcej, możecie zgłaszać się do nas telefonicznie lub mailowo
9. **Małżeństwa**: Bardzo dobra propozycja: sesja rekolekcyjna dla **małżeństw** „**Kana**” latem, albo seria trzech weekendów „**1,2,3 Kana**”. Pierwszy weekend będzie miał miejsce już 5-6 marca. Pierwotnie spotkania były planowane dalej od nas, ale ostatecznie odbędą się koło Sulejówka, więc tym bardziej zachęcamy by skorzystać. W programie: konferencje, warsztaty, ćwiczenia z komunikacji w małżeństwie, aktywny wypoczynek. Szczegóły na ulotkach dostępnych w kościele oraz na stronie <http://www.chemin-neuf.pl> w zakładce *Kana dla par i małżeństw*.
10. **Dzieci**: w dniach 2-3 kwietnia będzie organizowany weekend ewangelizacji dzieci „**Tymoteusz**” dla dzieci w wieku 7-9 lat. Niedługo będą dostępne ulotki i wtedy tez ruszą zapisy. Potrzebujemy pomocy przy tym weekendzie: nastolatków 11-13 lat do śpiewów, skeczów i muzyki, nastolatków 16-18 lat i dorosłych w prowadzeniu grupek dzieci, jak i w posłudze materialnej: kuchnia, ustawianie sal. Tych, którzy chcieliby pomóc w weekendzie Tymoteusz, prosimy o kontakt w zakrystii, telefonicznie lub mailowo z s. Kasią lub z którymś z ojców.\
    Zapraszamy! Jest to wspaniały czas ewangelizacji, mówienia dzieciom o Jezusie przez słowa, świadectwa, gry, zabawy, piosenki. Zaplanowaliśmy pół dnia przygotowania dla tych, którzy będą w posłudze 12 marca od godz. 9.30 do 14.00.
11. Zapraszamy na **spotkanie męskie** w niedzielę 6 marca po Mszy św. wieczornej.
12. *W dniach 27 kwietnia - 1 maja (od środy do niedzieli) u oo. dominikanów w Korbielowie odbędzie się pierwsza polska edycja **sesji męskiej** **KingsMen**, poprowadzona przez samych założycieli tego ruchu z Holandii (będzie tłumaczenie na j. polski). Sesja będzie dotyczyć szeroko pojętego wzrastania w męskości, ale jej program nie jest ogłaszany z wyprzedzeniem. Zapisy tylko do końca lutego na stronie Kingsmen.international. Dodatkowe informacje można uzyskać pod numerem telefonu 505-464-094.*
13. W tym tygodniu **pożegnaliśmy**: śp. Beatę Jemiołkowską, Henryka Łapiak, Józefę Zawadzką, Barbarę Dąmbską, Stanisławę Kamińską. *Dobry Jezu…*
14. O **modlitwę w intencji pokoju na Ukrainie** zaapelował abp Stanisław Gądecki Przewodniczący Konferencji Episkopatu Polski. Zaśpiewajmy suplikację.

<!--EndFragment-->