---
type: annoucement
title: ogłoszenia parafialne i duszpasterskie
date: 2022-11-24T12:33:35.642Z
---
<h4 style="text-align:center;">XXXIV Niedziela Zwykła – 20 listopada 2022</h4>

 Dziś:

* zapraszamy na **Adorację** Najświętszego Sakramentu od godz. 15.00.
* udziela się odpustu zupełnego wiernym, którzy odmówią publicznie akt poświęcenia rodzaju ludzkiego Chrystusowi Królowi *O, Jezu najsłodszy, Odkupicielu*.
* w Uroczystość Jezusa Chrystusa, Króla Wszechświata taca przeznaczona jest na Seminarium Duchowne.

1. W tym tygodniu od 21 do 27 listopada nasza Parafia będzie gościła w **Radiu *Warszawa***. Codziennie o 14.20 będzie kilkuminutowa audycja o parafii. Natomiast w niedzielę o 20.00 będzie dłuższa audycja. Jesteśmy też proszeni, żeby co wieczór osoby z parafii poprowadziły na żywo jedną część różańca (o 21.30).
2. Parafialny zespół **Caritas** zaprasza do wzięcia udziału w corocznej akcji „parafialna gwiazdka”. Zachęcamy do wzięcia gwiazdki z imieniem i wiekiem dziecka, dla którego możemy przygotować świąteczny prezent o wartości około 120 złotych. Oprócz dzieci z potrzebujących rodzin z Wesołej, prezenty otrzymają też dzieci z zaprzyjaźnionej parafii w Mistowie. Prezenty prosimy składać w kościele **do niedzieli 4 grudnia**. Aby paczki trafiły do właściwych adresatów, bardzo prosimy o przyczepienie do nich pobranych gwiazdek. \
   W następną niedzielę zostanie również ustawiony w kościele kosz miłosierdzia, do którego przez dwa tygodnie możemy składać produkty żywnościowe z długim terminem ważności, przeznaczone na paczki świąteczne dla potrzebujących rodzin w parafii. Również od przyszłej niedzieli dostępne będą świece Wigilijnego Dzieła Pomocy Dzieciom, z których dochód przeznaczony jest na poprawę losu dla setek tysięcy dzieci z rodzin potrzebujących wsparcia.\
   Jak co roku Caritas Wesoła chce włączyć do ogólnopolskiej zbiórki artykułów spożywczych i środków higieny w sklepach KM Zielona i Biedronka na Placu Wojska Polskiego. Akcja odbędzie się w **piątek** **2 grudnia w godzinach 16-20** i w **sobotę 3 grudnia w godzinach 10-22**. Bardzo prosimy chętnych do pełnienia dwugodzinnych dyżurów w tych sklepach o zapisanie się na konkretną godzinę w zakrystii.
3. Zapraszamy na wieczór uwielbienia w kaplicy Domu rekolekcyjnego w czwartek **1 grudnia o godz. 19.00**, szczególnie młodzież w wieku 16-19 lat, ale również innych chętnych, młodych i starszych. Będzie dobra animacja muzyczna, światła i inne atrakcje.
4. Przyszła niedziela to pierwsza niedziela **Adwentu**. Msze roratnie będą sprawowane codziennie o godz. 6.45. W poniedziałki, środy i piątki szczególnie zapraszamy dzieci.
5. W tym roku **rekolekcje** parafialne odbędą się **od 4 do 7 grudnia.** Poprowadzą je Monika i Marcin Gajdowie. Marcin jest diakonem stałym. Msze św. z nauką rekolekcyjną w niedzielę będą jak zwykle, a od poniedziałku do środy – o 7.00, 10.30 i o 18.00. Po wieczornej Mszy św. zapraszamy dodatkowo na konferencję. Więcej informacji można znaleźć na ulotkach.
6. Spotkanie dla **par żyjących w związkach niesakramentalnych** *CZAS NADZIEI* odbędzie się w **kaplicy przy ul. Floriańskiej 3 w niedzielę 27 listopada w godz. 17.00-18.00**. Zapraszamy osoby żyjące w cywilnych związkach małżeńskich, nie mogące zawrzeć małżeństwa sakramentalnego.\
   Spotkanie poprowadzi ks. Piotr Stępniewski, proboszcz Parafii Katedralnej, diecezjalny duszpasterz małżeństw niesakramentalnych, animator Spotkań Małżeńskich. Po spotkaniu jest możliwość uczestniczenia we Mszy św. o godz. 18.00.
7. Dzień skupienia dla **rodziców w żałobie po śmierci dziecka w wyniku poronienia**. Doświadczeniem wielu małżeństw jest ból utraty dziecka w wyniku poronienia. Temat jest tak samo delikatny jak i często przemilczany. Rodzicom, którzy mają takie doświadczenia za sobą proponujemy dwudniowy „dzień skupienia”, który będzie okazją do duchowego ukojenia po stracie, ale także do spotkania i rozmowy w środowisku osób, które mają podobne doświadczenia. Szczegółowy program na plakacie w gablocie.\
   Rekolekcje odbędą się w Sanktuarium św. Teresy od Dzieciątka Jezus w Otwocku (ul. Kołłątaja 80/82, Otwock-Świder) w dniach **3-4 grudnia 2022** r. Zapisy **przez stronę internetową [www.teresaswider.pl](https://www.teresaswider.pl/2022/09/rekolekcje-dla-malzenstw-ktore-utracily-dziecko/) lub pod nr telefonu 537 986 807**.
8. W mediach toczy się dyskusja na temat postawy świętego Jana Pawła II wobec przypadków wykorzystywania seksualnego dzieci i małoletnich. Rada Stała Konferencji Episkopatu Polski opublikowała „Stanowisko”, które jest jednym z głosów, które warto usłyszeć. Link do tego tekstu publikujemy na stronach parafii. Może pomóc w zrozumieniu postawy i działań papieża, w uświadomieniu sobie, że działanie Boże przechodzi przez zwykłe – uwarunkowane kontekstem dziejowym i osobistą historią – człowieczeństwo. Biskupi przypominają, że ogłoszenie przez Kościół świętości człowieka nie jest stwierdzeniem jego bezgrzeszności, a tym bardziej bezbłędności, lecz uznaniem świadectwa jego więzi z Chrystusem, mimo i na przekór ludzkim ograniczeniom i uwarunkowaniom.
9. W tym tygodniu **pożegnaliśmy** śp. Stanisława Korniluka i śp. Annę Marię Iwanejko. *Dobry Jezu…*

<!--EndFragment-->