---
type: annoucement
title: ogłoszenia parafialne i duszpasterskie
date: 2022-07-02T22:47:01.774Z
---
<!--StartFragment-->

<h4 style="text-align:center;">XIV Niedziela Zwykła – 3 lipca 2022</h4>

1. Dziś w **niedzielę**:

   * **kiermasz ciast**, w ramach zbiórki na leczenie 2-letniego chłopca – Frania Winiarczyka, cierpiącego na rozległy nowotwór rdzenia mózgu,
   * **koncert chóru *Allegrezza del Canto*** – w kościele o 19.15. \
     *Allegrezza del Canto* to po włosku radość śpiewania. Chór jest zespołem o strukturze wielogłosowej, powstał w 2003 r. Gwarantuje niepowtarzalną aurę, dzięki której sztuka wysoka prezentowana przez zespół amatorski, staje się przekonująca, wymowna i – co najważniejsze – pogłębia, przemienia i naprawia rzeczywistość. W repertuarze 45-minutowego koncertu znajdą się utwory Kościoła prawosławnego oraz polskie  i ukraińskie utwory tradycyjne i popularne.
2. Od tej niedzieli, przez cały **lipiec i sierpień**, wzorem lat ubiegłych, obowiązywać będzie **wakacyjny układ Mszy świętych**: godz. 8, 10, 12 i 18. **Kancelaria parafialna** czynna będzie we wtorki i czwartki we wtorki i czwartki od 18:45 do 19:30. Telefon do księdza dyżurującego będzie podany. W tym tygodniu to będzie ks. Krzysztof Przesmycki (tel. 694 808 141).
3. Przez miesiące letnie **Adoracja Najświętszego Sakramentu** w weekendy będzie jedynie w niedziele od 15.00 do 17.50 (a nie, jak dotąd, również w soboty).
4. Latem kontynuować będziemy **transmisję Mszy niedzielnej** na naszym parafialnym kanale YouTube, będzie to Msza o godz. 10. Były głosy: „to demoralizacja! Ludzie spędzą cały dzień na kajakach a potem sobie obejrzą retransmisję w poczuciu, że byli na Mszy…” Uwaga: to rzeczywiście tak nie działa! Jeśli ktoś może osobiście wziąć udział w celebracji Mszy świętej, to trzeba, by to właśnie wybrał! Nawet w jakimś dziwnym dalekim miejscu i może nawet języku nie w pełni zrozumiałym… Jezus daje nam siebie nie przez TV, ale na żywo w celebracji Kościoła, pośród zgromadzonych braci i sióstr. Natomiast jeśli ktoś jest chory, jeśli wyjechał daleko i nie ma możliwości fizycznego udziału w celebracji, jeśli z niezależnych od niego przyczyn ten udział okazał się zbyt trudny, wtedy duchowe uczestnictwo z pomocą transmisji na żywo ma wielki sens. Możliwy jest też późniejszy powrót do głoszonego słowa Bożego, do odnalezienia się w jedności z naszą parafią, by tęsknota za bardzo nie doskwierała… ale nie można wtedy mówić o uczestnictwie w niedzielnym zgromadzeniu czczącym Dzień Pański. Modlimy się, by jakieś słowo lub kadr z Wesołej… mógł poruszyć serca i stał się narzędziem Ducha Świętego.
5. Zapraszamy wszystkich chętnych na lipcowy **weekend parafialny 23-24 lipca**. Będzie to czas relacji, formacji i modlitwy, pod hasłem *BądźMy Kościołem*. W tym roku szczególnie zatrzymamy się na szukaniem nadziei w Słowie Biblii i nad przekazem wiary w rodzinach. Spędzimy razem cały dzień w sobotę i w niedziele popołudnie od Mszy św. o 12.00. Koszt: 80 zł od osoby dorosłej, 50 zł dla dzieci powyżej 3 roku życia, od 3 dziecka przyjmujemy bez opłat). Prosimy o zapisywanie się przez [formularz dostępny tutaj](https://forms.gle/pKY3dQm1vUvkBeiT8), można też zapisać się mailowo lub telefonicznie. Cieszymy się na ten wspólnie spędzony czas latem.
6. **Młodzież** w wieku 18-30 lat Wspólnota *Chemin Neuf* serdecznie też zaprasza – na Festiwal „Welcome to Paradise” w Hautecombe, opactwie we Francji niedaleko Lyonu w dn. 31 lipca do 5 sierpnia (będzie tam o. Adam, wyjazd autokarem możliwy z Warszawy lub z Łodzi. Zarówno dla młodzieży z Ukrainy jak i z Polski mamy możliwość dofinansowania tego pobytu. Zapisy i więcej informacji na [www.chemin-neuf.pl](http://www.chemin-neuf.pl/)
7. W gablotce pojawiły się plakaty zapraszające na **pielgrzymki piesze**: do Ostrówka w dn. 30-31 lipca oraz cztery pielgrzymki na Jasną Górę. W dniach 5-14 sierpnia idą: 1/ 39. Warszawsko-Praska Pielgrzymka Piesza, 2/ 31. Piesza Pielgrzymka Niepełnosprawnych (dla zdrowych i niepełnosprawnych, również na wózkach inwalidzkich), 3/ 42. Warszawska Akademicka Pielgrzymka Metropolitalna, oraz w dniach 6-14 sierpnia: 311. Warszawska Pielgrzymka Piesza organizowana przez Paulinów. Serdecznie zapraszamy!
8. Trwa rekrutacja na **studia teologiczne** w Akademii Katolickiej w Warszawie oraz Na Wydziale Teologicznym UKSW, m.in. na kierunku Mariologia i Chrześcijańska Turystyka Religijna. Miasto Warszawa proponuje **stypendia** im. Jana Pawła II. Wnioski mogą składać rodzice, uczniowie i studencie. Szczegóły będą na plakatach w gablotce. 
9. W tym tygodniu **pożegnaliśmy** śp. Małgorzata Szajkowska zd. Konikowska. *Dobry Jezu*…

<!--EndFragment-->