---
type: annoucement
title: ogłoszenia parafialne i duszpasterskie
date: 2023-09-11T09:03:04.677Z
---
<!--StartFragment-->

<h4 style="text-align:center;">XXIII niedziela zwykła – 10 września 2023</h4>

1. Witamy dziś w parafii **nowego księdza**, który rozpocznie posługę wikariusza o. Clement, Francuza. Polecamy Waszej modlitwie jego intensywny kurs języka polskiego. Clement mówi też po hiszpańsku. Witamy również o. Jacka, który obejmie odpowiedzialność za Wspólnotę *Chemin Neuf* w Polsce, ale i on będzie pewnie często gościł w naszej parafii. W związku z obecnością nowych księży, a również o. Aleksandra z Białorusi, mamy możliwość przyjęcia dodatkowych intencji w tygodniu. Zachęcamy do skorzystania.
2. Zapraszamy dziś na **adorację** Najświętszego Sakramentu od 15.00 do Mszy wieczornej. W następną sobotę w związku ze ślubem o 15.00 adoracji nie będzie.
3. Dzisiejsza **taca** przeznaczona będzie na Seminarium Duchowne.
4. Dziś wieczorem zapraszamy młodzież na powakacyjne spotkanie **Młodzi OPEN**, mile widziani zarówno ci, którzy uczestniczyli w ubiegłym roku jak i ci, którzy pierwszy raz by zajrzeli na takie spotkanie. Posłuchamy świadectw uczestników Światowych Dni Młodzieży.
5. W trzeci piątek 15 września miesiąca Wspólnota *Zwiastowanie* zaprasza na Eucharystię w intencji **małżeństw w kryzysie** a po niej na modlitwę uwielbienia przed Najświętszym Sakramentem.
6. W sobotę 16 września zapraszamy **ministrantów** na pierwsze po wakacjach spotkanie o 10.30.
7.  Propozycja *Misji Kana* dla:

   * **małżonków i par niesakramentalnych -** jeśli pragniecie zacieśnić więź w Waszym związku, odkryć nowe sposoby budowania relacji oraz pogłębić zrozumienie między sobą, to ***Kana Welcome*** jest dla Was. To inspirujące spotkania i narzędzia, które pomogą tworzyć piękne chwile we dwoje.
   * **rodziców, także tych samotnie wychowujących dzieci**, pragnących budować zdrowe i pełne miłości relacje z dziećmi, zapraszamy na spotkania ***Kana Rodzice***. To doskonała okazja, by lepiej zrozumieć potrzeby swoich dzieci, rozwijać umiejętności wychowawcze i tworzyć harmonijną atmosferę w domu czerpiąc inspiracje do tworzenia trwałych i pełnych miłości relacji.

     Prezentacja programu obu ścieżek, opierających się na comiesięcznych spotkaniach, odbędzie się w niedzielę, 17 września, o godz. 16.00 w Domu rekolekcyjnym.
8. **Dzieciom** przypominamy o wakacyjnym wyzwaniu organizowanym przez naszą parafię. W trakcie wakacyjnych wyjazdów zachęcaliśmy do sfotografowania siebie wraz z rodziną z lokalnym Kościołem, w którym uczestniczyliście na Mszy Świętej. Zdjęcia prosimy przesyłać na maila ekipy dzieci: [animacjedzieciwesola@gmail.com](mailto:animacjedzieciwesola@gmail.com). W treści maila prosimy podać imię i nazwisko oraz nazwę fotografowanej parafii/ wspólnoty/ sanktuarium. Ogłoszenie wyników oraz wystawa zdjęć odbędzie się w drugą niedzielę października. Zapraszamy.
9. Zakładamy **chór parafialny**! Od wielu lata funkcjonuje chór zbierający się podczas Wielkiego Postu, by przygotować oprawę Triduum Paschalnego. Z tej propozycji nie zrezygnujemy. Mamy jednak osoby, które chciały większego zaangażowania w ciągu roku i na to pragnienie odpowie p. Beata Kozyra-Paulska, która ma już duże doświadczenie w prowadzeniu chóru i która zaproponuje regularne próby w ciągu roku, ale wszystkie szczegóły będą jeszcze do ustalenia między uczestnikami. Na pierwsze spotkanie zapraszamy w niedzielę 17 września, po Mszy św. wieczornej.
10. Z kolei mąż p. Beaty, Kuba Paulski, jest organizatorem **Wesoła Jazz Festival**. W jego ramach w sobotę 16 września o godz. 19.00 w kaplicy Domu rekolekcyjnego wystąpi duet Yumi Ito - szwajcarska wokalistka i Szymon Mika - polski gitarzysta. Jeszcze dziś na scenie plenerowej Ośrodka Kultury w Wesołej o 16.00 wystąpią laureaci *Wesjazz Competition*, a o 18.00 – Marcin Pater Trio.
11. W pierwszy poniedziałek października rozpoczynamy **Kurs *Alpha***. Zapraszamy do zapisywania się i do zapraszania innych, ulotki są dostępne przy wyjściu. Spotkanie dla posługujących w następny poniedziałek 18 września wieczorem.
12. Młodzież przygotowującą się do **bierzmowania** zapraszamy na pierwsze po wakacjach spotkanie w czwartek 21 września o godz. 19.00 (zmieniona godzina). Informujemy, że w tym roku nie wystartujemy z nową grupą, tak by w następnym roku móc stworzyć jedną grupę bez równoległego prowadzenia grupy starszej i młodszej.
13. ***Wiara i Praca*** startuje w kolejnym sezonie 2023/2024. Pierwsze spotkanie, wspólne dla grup z Wesołej i Rakowieckiej, w piątek 22 września. Rozpoczniemy o godz. 18. Mszą św. w kościele (dla tych, którzy zdążą po pracy), a potem będziemy kontynuować od 19.00 do 22.00 w Domu Rekolekcyjnym w sali Prałata Wysockiego. Na spotkaniu będzie czas na dzielenie, wspólną modlitwę, krótkie warsztaty oraz rozmowy. Przedstawimy też nowy cykl tematyczny i plan wydarzeń na najbliższy rok. Spotkanie jest oczywiście otwarte dla wszystkich.
14. W niedzielę za 2 tygodnie tj. 24 września Msza o 12.00 będzie **Mszą posłania**, na której chcemy modlić się za wszystkich posługujących w naszej parafii. Mszę sprawować będziemy w kościele, tego dnia to ta Msza będzie transmitowana w internecie a nie ta o 10.30, a po Mszy świętej zapraszamy na parafialny obiad. Zapewnimy coś ciepłego, zachęcamy do przyniesienia sałatki lub deseru.

<!--EndFragment-->