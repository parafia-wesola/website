---
type: annoucement
title: ogłoszenia parafialne i duszpasterskie
date: 2023-05-01T14:27:59.046Z
---
<h4 style="text-align:center;">IV NIEDZIELA WIELKANOCY - 30 kwietnia 2023</h4>

1. Zachęcamy do udziału w nabożeństwach majowych codziennie po Mszy św. wieczornej przy figurze Matki Bożej. Po nim, jak zwykle adoracja Najświętszego Sakramentu do godz. 19.15.
2. **3 maja** obchodzić będziemy uroczystość Najświętszej Maryi Panny, Królowej Polski, głównej patronki Polski. Msze święte o godz. 7.00, 10.30 i 18.00.
3.  Kancelaria parafialna będzie **nieczynna 1. i 3. maja**. W sprawach pilnych prosimy o kontakt telefoniczny.
4. W tym tygodniu przypada **1. piątek i 1. sobota miesiąca**. Spowiadamy rano przed i po Mszy św. oraz od 17.00 i po Mszy wieczornej, bezpośrednio, po której  Wspólnota *Zwiastowanie* prowadzi wieczór modlitwy do Bożego Miłosierdzia do godz. 20.00. O. Krzysztof odwiedzi chorych, o. Adam odwiedzać będzie chorych w następny piątek. Nabożeństwo 1-sobotnie o godz. 17.00.
5. 7 maja o 19.15 (w następną niedzielę) zapraszamy na koncert słowno-muzyczny w hołdzie Jerzemu Nowosielskiemu pt. „**Artysta w Kościele**. **Tajemnica sztuki i tajemnica wiary**”. Projekt przygotowuje i poprowadzi  prof. Alicja Paleta-Bugaj, a udział wezmą: aktorka Sławomira Łozińska, muzycy Aleksandra Bugaj i Christian Danowicz oraz ks. prałat Aleksander Seniuk i ks. bp Michał Janocha.
6. Podobnie jak w zeszłym roku, organizujemy pielgrzymko-wycieczkę autokarową śladami prof. **Nowosielskiego** w dniach **26-29 czerwca**. Tym razem odwiedzimy głównie Tychy i Kraków. Przewidywany koszt to 800 zł od osoby. Prosimy o wpłacenie zaliczki w wysokości 200 zł. Więcej szczegółów znajduje się na pomarańczowych kartkach przy wyjściu z kościoła.
7.  **Nastolatków** w wieku 14-18 lat Wspólnota *Chemin Neuf* zaprasza na:

   * weekend pt. „Mieć mniej, być więcej” w dn. **20-21 maja** (zapisy już otwarte);
   * obóz rekolekcyjny w Wiśle w dn. **11-16 lipca** (zapisy ruszą niebawem)
8. **Młodzież** w wieku 18-30 zapraszamy na weekend w Łodzi w dn. **13-14 maja** pt. „Change the World”, o dzieleniu się Dobrą Nowiną. Zachęcamy też do wyjazdu ze Wspólnotą *Chemin Neuf* na Światowe Dni Młodzieży w Lizbonie. Od 26 lipca do 1 sierpnia proponujemy udział w międzynarodowym festiwalu ewangelizacyjnym w nadmorskim kurorcie Portimao i potem przejazd do Lizbony na ŚDM od 1 do 6 sierpnia. Zbiorowego przejazdu z Polski nie zapewniamy. Koszt pobytu to 140 euro za Festiwal i 240 euro za Lizbonę. Informacje i zapisy na chemin-neuf.pl, zakładka 18-30.
9. W tym tygodniu **pożegnaliśmy** śp. Jana Maciążka i śp. Wacława Śmietańskiego. *Dobry Jezu…*

<!--EndFragment-->