---
type: annoucement
title: ogłoszenia parafialne i duszpasterskie
date: 2021-07-11T22:11:29.872Z
---
<h4 style="text-align:center;">XV Niedziela zwykła – 11 lipca 2021</h4>

1. Dziś pod kościołem datki zbiera pani Anna – niepełnosprawna malarka. Jest osobą rzeczywiście potrzebującą pomocy. Zachęcamy do jej wsparcia.
2. Przez cały lipiec i sierpień, wzorem lat ubiegłych, obowiązywać będzie **wakacyjny układ** **Mszy świętych niedzielnych: godz. 8, 10, 12 i 18**.\
   **Kancelaria parafialna** czynna będzie **we wtorki i czwartki od 18.45 do 19.30**.
3. W tym tygodniu **o. Krzysztof** zostaje na dyżurze w parafii.
4. W trzeci piątek miesiąca tj.16 lipca zapraszamy na wieczorną Eucharystię w intencji **małżeństw w kryzysie**, a po niej na modlitwę **uwielbienia** od 19.00 do 20.00 przed Najświętszym Sakramentem. Animuje Wspólnota „Zwiastowanie”.
5. Zapraszamy do zapisywania się na lipcowy **weekend parafialny**. Spędzimy wspólnie czas w piątek wieczorem, 23 lipca, cały dzień w sobotę i w niedzielę po Mszy św. o 12.00. Zachęcamy do udziału w całości programu. Jeszcze do 15 lipca przyjmujemy zapisy przez formularz dostępny na stronie www parafii i na facebooku. Gdyby ktoś miał problem z zapisem, to prosimy o kontakt telefoniczny z s. Kasia lub o. Krzysztofem. **Program niedzielny** otwarty będzie zarówno dla osób zapisanych jak i niepisanych.\
   W niedzielę 25 lipca po Mszy św. w południe zjemy składkowy obiad (prosimy o doniesienie czegoś na wspólny stół). Między godz. 14 a 16 będą do wyboru: spotkanie dla nastolatków, dla par niesakramentalnych, dla osób zainteresowanych propozycjami parafii, zwiedzanie kościoła z przewodnikiem lub zakamarków domu rekolekcyjnego. Będzie też można pograć w gry trawnikowe lub posiedzieć razem przy kawie. W tym czasie zapewniona też będzie opieka nad dziećmi.
6. Wspólnota *Chemin Neuf* zaprasza młodzież na wyjazdy wakacyjne:\
   w wieku **18-33 lat** – do *Budapesztu* od **27 lipca do 1 sierpnia** na *Changemakers* – czas dla młodych, którzy chcą budować wizję naszej wspólnej przyszłości (jedzie o. Adam, propozycja dostępna dla znających angielski lub francuski), oraz do opactwa *Hautecombe we Francji* **od 1 do 8 sierpnia** na Festiwal ewangelizacyjny *Next step* (tu będzie tłumaczenie na polski, dostępne są ulotki)
7. W duchu zachęty ze strony metropolity warszawskiego kard. Kazimierza Nycza oraz wczorajszego oświadczenia Przewodniczącego Konferencji Episkopatu Polski **zachęcamy do szczepień**, żeby powstrzymać pandemię - ze względu na dobro osobiste i dobro wspólne. „Szczepienia przeciw Covid-19 są ważnym narzędziem ograniczania rozprzestrzeniania się zakażeń i przez bardzo wiele osób postrzegane są jako nadzieja na możliwość powrotu do normalnego funkcjonowania społeczeństw” – napisał bp S. Gądecki. Pełny tekst oświadczenia w gablotce i w internecie.
8. Aneta Kopiszka – coach chrześcijański, który prowadzi poradnię w naszej Parafii, zaprasza do wzięcia udziału w warsztacie online na temat odkrywania powołania, poznawania talentów oraz darów od Pana Boga oraz uczenia się, jak z nich korzystać do pełnienia dobrych czynów. „**Warsztat dobrego człowieka**” składa się z trzech spotkań: w lipcu, w sierpniu oraz we wrześniu, które stanowią całość. Aby w pełni skorzystać z warsztatu, trzeba być obecnym na wszystkich trzech sesjach. Osoby zainteresowane zapraszamy do zapoznania się z plakatem w gablocie przy kościele oraz do kontaktu z Panią Anetą.
9. **Dziękujemy** za wsparcie **prac remontowych** w domu rekolekcyjnym i w kościele! Duża część prac w Domu rekolekcyjnym już za nami. W najbliższą środę i czwartek będziemy mieli dużą akcję sprzątania. Będziemy wdzięczni za pomoc (w ciągu dnia lub wieczorem od 18.30 do 21.00). Osoby dyspozycyjne prosimy o kontakt z s. Kasią.
10. W tym tygodniu **pożegnaliśmy** p. Jadwigę Moszczyńską i p. Czesława Woźniaka. *Dobry Jezu…*

<!--EndFragment-->