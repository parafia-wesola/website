---
type: annoucement
title: ogłoszenia parafialne i duszpasterskie
date: 2020-04-26T14:09:34.164Z
---

### III Niedziela Wielkanocna, 26 kwietnia 2020

1. Zachęcamy do lektury Listu do Parafian z ostatniej niedzieli, który m.in. precyzuje nowe ustalenia wprowadzające w naszym kościele od poniedziałku 20 kwietnia możliwość obecności 15 osób. Prosimy, aby siadać na wyznaczonych miejscach, co pozwoli na zachowanie wolnej przestrzeni wokół każdej osoby i kontrolę liczby obecnych osób w kościele. Zachęcamy też do wrażliwości jedni na drugich, w jej imię
2. warto wymienić się w kościele pomiędzy Mszą i Adoracją, by pozwolić większej liczbie osób wejść do środka.
3. Zachęcamy do korzystania z transmisji Mszy wieczornych i innych wydarzeń na Facebookowej stronie parafii. W tym tygodniu transmitujemy: Msze wieczorne i Adorację Najśw. Sakramentu po Mszy, a także: Różaniec w poniedziałek o 20.30, Wieczór uwielbienia we wtorek o 20.00, Koronkę do Bożego Miłosierdzia w piątek o 15.00 oraz Mszę i nabożeństwo w sobotę 2 maja. Zachęcamy też do skorzystania z wcześniej udostępnionych propozycji na kanale YouTube naszej parafii, szczególnie rekolekcji o wierze zwyciężającej strach oraz z nauczania Marka Kity, które się dopiero pojawi, nt. ewangelizacji i Słowa Bożego.
4. Módlmy się w tych dniach szczególnie o uwolnienie od pandemii oraz o dar deszczu. Każdą Mszą kończymy śpiewem suplikacji w tych dwóch intencjach.
5. Dzisiejsza niedziela to Niedziela Słowa Bożego otwierająca Tydzień Biblijny. Zgodnie z sugestiami KEP proponujemy wspólnotową lekturę Ewangelii według św. Mateusza. Korzystając z internetowych stron naszej parafii lub z aplikacji mobilnej można zapisać się na wybraną porę (od poniedziałku do soboty, od 6.00 do 22.00) oraz na fragment Ewangelii.
6. 1 maja wypada pierwszy piątek miesiąca. Księża odwiedzą chorych, którzy tego pragną. Można zgłaszać chętne osoby. Spowiadamy od godz. 17 oraz po Mszy wieczornej. Adoracja w ciszy możliwa będzie do godz. 20. Ze względu na świąteczny charakter tego dnia, Biskup Diecezji udziela wiernym dyspensy od postu.
7. 2 maja wypada pierwsza sobota miesiąca. Na ten dzień przeniesiona jest (z 3 maja) Uroczystość Najśw. Maryi Panny, Królowej Polski. Msza z uroczystości będzie celebrowana rano o godz. 7. Po niej, ale tylko online, zapraszamy na nabożeństwo pierwszo-sobotnie.
8. Zamierzają zawrzeć sakramentalny związek małżeński:
   - Bartłomiej Dekiel, kawaler z parafii Dobrego Pasterza w Lublinie i Katarzyna Mućka, panna z parafii tutejszej (zapowiedź druga).
   - Jakub Tarantowicz, kawaler z par. NMP w Warszawie-Międzylesiu i Aneta Gadomska, panna z parafii tutejszej (zapowiedź pierwsza).
9. Pożegnaliśmy w zeszłym tygodniu p. Jadwigę Zawistowską. Dobry Jezu…
