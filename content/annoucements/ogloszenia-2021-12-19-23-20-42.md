---
type: annoucement
title: ogłoszenia parafialne i duszpasterskie
date: 2021-12-19T23:12:19.114Z
---
<!--StartFragment-->

**IV Niedziela Adwentu - 19 grudnia 2021**

1. Dziś przeżywamy czwartą niedzielę Adwentu. To jest ostatni dzień naszych **rekolekcji adwentowych**, które poprowadził dla nas o. Tadeusz Hajduk sj. Serdecznie dziękujemy za jego posługę pośród nas. Tych, którzy nie mogli uczestniczyć na żywo, zachęcamy do odsłuchania nagrań na parafialnym kanale YouTube.
2. Dzisiaj o 13.15 zapraszamy do kościoła na **koncert adwentowy** grupy Huma Ensemble. Zaśpiewane zostaną utwory średniowieczne należące do repertuaru gregoriańskiego, mozarabskiego, kantylacje starego i nowego testamentu oraz tradycyjne łacińskie i islandzkie pieśni paralitrugiczne.
3. W przyszłym tygodniu jeszcze zapraszamy na Msze św. **Roratnie** o 6.45. W tym tygodniu w poniedziałek, środę i czwartek Roraty animowane będą szczególnie z myślą o dzieciach. W czwartek po Roratach zapraszamy dzieci na wspólne **śniadanie**.
4. O. Marcin i Parafia w Mistowie bardzo **dziękuje** za wsparcie budowy kościoła oraz prezenty przekazane dla dzieci. W ostatnią niedzielę zebrano na tacę oraz konto bankowe kwotę 25 569 zł (była jedna rodzina, która zrobiła przelew na 15 000 zł). Pieniądze te będą wykorzystane na budowę więźby dachowej.
5. Zapraszamy do włączenia się w akcję „**Woda dla covida**”, ogłoszoną przez kapelana szpitala Dzieciątka Jezus. Posługując codziennie na oddziale covidowym zauważył on, że oprócz kontaktu osobowego, pacjentom bardzo brakuje też wody do picia. Nie wszyscy pacjenci otrzymują bowiem od rodzin przesyłki. Każdy, kto byłby chętny wspomóc tę akcję, może dziś przynieść wodę mineralną i zostawić pod dachem przy wejściu do kaplicy. Potrzebna jest woda niegazowana w butelkach 0,5 lub 0,7 litra (najlepiej z dzióbkiem). Zróbmy coś tak prostego dla tych, którzy bezradni w chorobie i izolacji potrzebują naszego wsparcia.\
   Przy okazji zachęcamy, by robić wszystko, co możliwe, by na takich oddziałach nie znaleźć się osobiście i nie przyczynić się do tego, by inni się tam znaleźli oraz byśmy starali się utrzymać nasz kościół jako miejsce bezpieczne dla wszystkich, również tych, którzy z większym lękiem patrzą na pandemię niż niektórzy z nas. W naszym kościele i kaplicy obowiązuje noszenie maseczek, nie tylko pod brodą, ale tak by zakrywały usta i nos. Jeśli ktoś uważa, że sam ich nie potrzebuje, to prosimy, żeby uznał, że inni potrzebują, żeby on nosił. Zwracajmy sobie nawzajem na to uwagę. Korzystajmy z płynu do dezynfekcji rąk i zdrowego rozsądku przy jakimkolwiek podejrzeniu choroby. 
6. We wtorek zapraszamy na Wieczór Uwielbienia a po nim (już ostatni raz) na **Adorację** Najświętszego Sakramentu od 21.00 do 23.00 w kaplicy, szczególnie w intencji pokoju.
7. Młodzież w wieku 18-30 lat zapraszamy na ***Jerycho***, 5-dniowe rekolekcje sylwestrowe.\
   W oparciu o duchowość ignacjańską, pół dnia w ciszy, pół dnia w życiu braterskim, świętowanie sylwestra… w skrócie naprawdę dobry czas z Bogiem i ludźmi. Zapisy na stronie [www.chemin-neuf.pl](http://www.chemin-neuf.pl)
8. Zachęcamy, żeby brać pobłogosławione **opłatki** i zakupić **świece** Wigilijnego Dzieła Pomocy Dzieciom.
9. Msza Wigilii Bożego Narodzenia („**pasterka**”) będzie w naszej parafii tradycyjnie 24 grudnia o północy (w przypadku dużego wypełnienia się kościoła włączymy transmisję do kaplicy).\
   Nie będzie Mszy o 7.00 w pierwszy dzień Świąt. Wszystkie pozostałe celebracje 25 i 26 grudnia będą według porządku niedzielnego. We wtorek 28 grudnia o 20.00 zapraszamy na uwielbienie kolędowe w kościele.
10. Osoby, które nie zdążyły jeszcze skorzystać ze **spowiedzi** przed Świętami, zapraszamy\
    w czwartek wieczorem, tuż przed Wigilią. Trzech księży będzie do dyspozycji między 18.30, a 20.30 w wejściu do Domu rekolekcyjnego.
11. Przypominamy o trwającym **synodzie** o synodalności. Zachęcamy do modlitwy i do rozmowy w domach i rożnych grupach na zaproponowane tematy. Ankiety synodalne można złożyć do skrzyni (wtedy i my w parafii możemy mieć z nich pożytek, poznając Wasze opinie i refleksje). Można też przesyłać bezpośrednio do Diecezji w formie papierowej lub elektronicznej.
12. W tym tygodniu pożegnaliśmy: śp. Barbarę Wąsowską Lewandowską i śp. Zofię Pióro. *Dobry Jezu…*

***MODLITWA SYNODALNA** :* \
*Stajemy przed Tobą, Duchu Święty, zgromadzeni w Imię Twoje.\
Z Tobą jedynie, który nas prowadzisz; zamieszkaj w naszych sercach,* \
*naucz nas drogi, którą mamy iść i jak mamy nią podążać.* \
*Jesteśmy słabi i grzeszni; nie dozwól, abyśmy wprowadzali nieład.\
Nie pozwól, by niewiedza sprowadziła nas na niewłaściwą drogę,* \
*albo stronniczość wpływała na nasze działania.* \
*Niech w Tobie odnajdziemy naszą jedność,* \
*abyśmy mogli razem podążać do życia wiecznego,* \
*i abyśmy nie zbaczali z drogi prawdy i tego, co jest słuszne.\
O to wszystko prosimy Ciebie, który działasz w każdym miejscu i czasie,\
w komunii Ojca i Syna, na wieki wieków. Amen.*

<!--EndFragment-->