---
type: annoucement
title: ogłoszenia parafialne i duszpasterskie
date: 2020-08-14T16:07:58.298Z
---
<!--StartFragment-->

<h4 style="text-align:center;">XIX Niedziela zwykła, 9 sierpnia 2020</h3>

1. Dziś pomaga nam w parafii **ks. Ireneusz Krużel**, klaretyn, którego serdecznie witamy.
2. Przypominamy, że wzorem lat ubiegłych, w lipcu i sierpniu mamy w naszej parafii **letni program**:\
   **Msze** niedzielne są o 8.00, 10.00, 12.00 i 18.00, a **kancelaria** – otwarta we wtorki i czwartki od 18:45 do 19:30.
3. Przewodniczący Konferencji Episkopatu Polski, abp Stanisław Gądecki, 7 sierpnia napisał: „W poczuciu odpowiedzialności za życie i zdrowie Polaków, apeluję ponownie do wszystkich wiernych o ścisłe przestrzeganie zaleceń służb sanitarnych, a zwłaszcza **o zakrywanie ust i nosa** podczas nabożeństw religijnych”. Z kolei Polska Akademia Nauk wydała oświadczenie, w którym czytamy: „Rozpowszechnione negowanie istotnego zagrożenia zdrowotnego, szczególnie w kontekście obserwowanego lekceważenia zaleceń dotyczących stosowania metod ochrony przed zakażeniem może istotnie przyczyniać się do dalszego wzrostu liczby zachorowań i groźnych tego konsekwencji”. Ze względu na pamięć o ponad 700 tysiącach zmarłych osobach na świecie z powodu COVID-19, o cierpieniu ich i ich bliskich, „**negowanie pandemii jest nieetyczne i niegodziwe**”.

   Z naszej strony chcemy podziękować wszystkim za stosowanie się do zaleceń sanitarnych. Zachęcamy do dezynfekowania rąk przy wejściu do kościoła. Zapewniamy regularne dezynfekowanie ławek i kratek konfesjonału oraz mycie rąk przez szafarzy Komunii świętej tuż przed jej udzielaniem. Prosimy o respektowanie rozdziału sposobu przyjmowania Komunii świętej, tzn. oddzielne rzędy dla tych, co przyjmują na rękę i do ust. Kiedy jest tylko jeden szafarz, to ważne jest, żeby wszyscy przyjmujący Komunię na rękę mogli ją przyjąć przed osobami przyjmującymi Komunię do ust.
4. Pasterz naszej diecezji ks. bp Romuald Kamiński zalecił A**dorację Najświętszego Sakramentu** we wszystkich parafiach diecezji w nocy z 14 na 15 sierpnia na zakończenie Nowenny w związku z obchodami 100. rocznicy Bitwy Warszawskiej – Cudu nad Wisłą. W naszej parafii Wystawienie Najśw. Sakramentu trwać będzie od godz. 18.45 do północy. Zachęcamy do wpisania się na dyżury modlitewne na tablicy przed zakrystią.
5. W najbliższą sobotę, 15 sierpnia obchodzić będziemy **uroczystość Najświętszej Maryi Panny**, która jest jednocześnie uroczystością Patronki Diecezji – Matki Bożej Zwycięskiej. Zapraszamy na Msze św. o godz. 7:00, 10:30 i 18:00. Zachęcamy jednocześnie do wzięcia udziału w uroczystościach diecezjalnych na Kamionku, w Ossowie i Radzyminie.
6. W najnowszym numerze „Gościa” jest **artykuł o centrum *Siloe***, miejscu wewnętrznego uzdrowienia dla świeckich i duchownych, które Wspólnota *Chemin Neuf* tworzy w Mistowie. Zachęcamy do lektury w wersji papierowej lub elektronicznej.
7. Do zawarcia związku **małżeńskiego** przygotowują się:

   * **Paweł Magryta**, kawaler z parafii św. Małgorzaty w Olchowcu i **Beata Monika Wyrozębska**, panna z parafii tutejszej (zapowiedź druga),
   * **Rafał Tryniecki**, kawaler z parafii św. Brata Alberta w Przemyślu i **Aleksandra Zofia Maciążek**, panna z parafii tutejszej (zapowiedź druga),
   * **Wojciech Kościesza**, kawaler z parafii tutejszej i **Łucja Kołomyjska**, panna z parafii św. Franciszka z Asyżu w Lwówku Śląskim (zapowiedź pierwsza).

<!--EndFragment-->