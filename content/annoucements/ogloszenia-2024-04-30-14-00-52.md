---
type: annoucement
title: ogłoszenia parafialne i duszpasterskie
date: 2024-04-30T13:55:43.082Z
---
<!--StartFragment--><h4 style="text-align:center;">V Niedziela Wielkanocy - 28 kwietnia 2024</h4>

1. **Droga Światła** – to uwielbienie w drodze, podobne do nabożeństwa Drogi Krzyżowej. Przechodzimy przez kolejne stacje, przy których rozważamy biblijne spotkania z Jezusem zmartwychwstałym. Do wspólnej modlitwy zapraszamy we wtorek 30 kwietnia o godz. 19.00. Przejdziemy ulicami P. Skargi, Spółdzielczą, Tęczową, Armii Krajowej, Moniuszki, Sapiehy, Chopina, Kilińskiego i przez cmentarz wrócimy pod kościół. Zachęcamy do wzięcia ze sobą świec i lampionów.
2. **Nabożeństwa majowe** proponujemy w tym roku po Mszy wieczornej. Codziennie od poniedziałku do soboty, przy kapliczce przed kościołem, kiedy pogoda pozwoli. W niedziele o 17.40.
3. Kancelaria parafialna w tym tygodniu czynna będzie w poniedziałek 29 kwietnia i w piątek 3 maja (1 maja nieczynna ).
4. **Uroczystość Najświętszej Maryi Panny Królowej**, głównej patronki Polski, obchodzimy w piątek 3 maja. Z racji uroczystości nie obowiązuje post. Msze św. o 7.00, 10.30 i 18.00. Tego dnia też wypada **pierwszy piątek** miesiąca. Spowiadamy rano przed i po Mszy oraz od 17.00 i po Mszy wieczornej. Rano odwiedzamy chorych. Nie będzie wieczoru miłosierdzia.
5. W sobotę 4 maja gościć będziemy ks. Bp. Romualda Kamińskiego, który podczas wieczornej Mszy św. udzieli sakramentu **bierzmowania**. Z racji Bierzmowania **nabożeństwo pierwszosobotnie** wyjątkowo po Mszy o 7.00.  Będzie czas na modlitwę różańcową i medytację oraz spowiedź.
6. Trwają zapisy na weekend dla **nastolatków** 14-18 nt. „Kościół i ja” w dn. 11-12 maja w Domu rekolekcyjnym. W ten sam weekend młodzież w wieku 18-30 zapraszamy do Łodzi na weekend „Stworzeni do wolności”. Zapisy na stronie [chemin-neuf.pl](http://www.chemin-neuf.pl)  
7. **Zapraszamy Małżeństwa i pary niesakramentalne** na „Pustynie Małżeństw”. Jest to jeden dzień spędzony we dwoje, by zatrzymać się i usłyszeć Boga i siebie nawzajem. Najbliższy dzień pustyni to 13 maja w domu rekolekcyjnym. Drugie zaproszenie na Wędrówki Małżeńskie w górach. To wspólny czas dla tych, którzy chcą odnowić swoje życie małżeńskie. To 5 dni w Korbielowie  w dn. 29 maja – 2 czerwca. Zapisy na [kana.chemin-neuf.pl](http://www.kana.chemin-neuf.pl) 
8. **Dzieci** uczące się w szkołach na terenie naszej parafii przeżyją swój pierwszy pełny udział w Eucharystii w sobotę 11 maja. \
   Dzieci przeżywające rocznicę Pierwszej Komunii Świętej zapraszamy na Mszę dedykowaną im i ich rodzinom w niedzielę 12 maja w kościele o godz. 12.30. Prosimy o przybycie na rozśpiewkę już o 12.15.
9. Zapraszamy małych parafian do wzięcia udziału w majowym **konkursie plastycznym**:  „Moja Mama Maryja”. Zadanie polega na przygotowaniu dowolną techniką pracy na bloku technicznym w formacie A4. Zachęcamy dzieci do samodzielnego wykonania prac, które można przynosić do zakrystii do dnia 19.05.2024. Ogłoszenie wyników i wystawa prac odbędzie się na pikniku parafialnym dnia 26.05.2024. 
10. Kontynuujemy zapisy na wyjazd na **Festiwal Parafii** latem. Jest to spotkanie dla członków parafii prowadzonych przez *Chemin Neuf* w kilku krajach – czas formacji, modlitwy i odpoczynku. Wspólny wyjazd autobusem będzie  26 lipca (w piątek wieczorem), a wrócimy do Wesołej 4 sierpnia (w niedzielę wieczorem). Niedziela 28 lipca to dzień na zwiedzanie. Cena za udział w Festiwalu to według możliwości między 1000 a 1300 zł i 500 zł za autobus. Dzieci do 13 roku życia mają zniżkę. Chętni mogą też dotrzeć indywidualnie samochodem lub samolotem. Szukamy też osób, które mogłyby nam pomóc w tłumaczeniach z francuskiego na polski. Prosimy o zapisy na adres [kancelaria@parafiawesola.pl](mailto:kancelaria@parafiawesola.pl) i zaliczkę w wysokości 500 zł do końca kwietnia.
11. W ostatnim tygodniu **pożegnaliśmy** śp. Marcina Przybyłka i śp. Jerzego Puchalskiego. *Dobry Jezu…*

<!--EndFragment-->