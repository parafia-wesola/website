---
type: annoucement
title: ogłoszenia parafialne i duszpasterskie
date: 2024-01-07T11:59:09.730Z
---
<h4 style="text-align:center;">II niedziela po Narodzeniu Pańskim – 7 stycznia 2024</h4>



1. Wielbimy Boga za miniony **rok 2023**. W naszej parafii w tym roku 39 dzieci przyjęło chrzest, 76 przystąpiło do Pierwszej Komunii św., 10 par zawarło sakrament małżeństwa, celebrowaliśmy 84 pogrzeby. Sprawozdanie finansowe za miniony rok przedstawimy w późniejszym czasie.
2. W tym **tygodniu** na dyżurze w naszej parafii zostaje ks. Krzysztof. Celibatariusze z ekipy parafialnej o. Adam, o. Clement i s. Kasia wyjeżdżają do Francji na międzynarodowe spotkanie Wspólnoty *Chemin Neuf*.\
   Kancelaria parafialna czynna jak zwykle w tym okresie w poniedziałek popołudniu, środę wieczorem i piątek rano. Adoracja Najświętszego Sakramentu i wieczorna spowiedź tylko w poniedziałek i piątek. W weekend Adoracja jak zwykle w sobotę i niedzielę od godz. 15.00.
3. **Wizyta duszpasterska** w tym tygodniu: ks. Krzysztof skontaktuje się i odwiedzi indywidualnie kilka rodzin. W sobotę 13 stycznia 3 księży odwiedzi domy przy ul. Sikorskiego nr 56-126. Początek wizyt w sobotę o godz. 14.
4. **Uwielbienie** animowane przez **młodych** – wtorek 9 stycznia godz. 20.00 w dużej sali Domu rekolekcyjnego. Zapraszamy do udziału zarówno młodszych, jak i starszych.
5. W piątek 12 stycznia o godz. 20.00 zapraszamy na spotkanie ***Wiara i Praca*** z cyklu „Jak zarządzać swoim życiem” pod tytułem: „Mój obraz – nie gonię za tym, co przerasta moje siły”. Niejednokrotnie doświadczamy rozbieżności między tym, jak widzimy siebie, kim chcielibyśmy być a tym kim naprawdę jesteśmy. To, co myślimy o sobie, jakie stawiamy sobie oczekiwania wpływa na nasze działanie, może nas motywować, dodawać sił albo zniechęcać i osłabiać. 

   * Jak przyjmujemy nasze zdolności i ograniczenia? 
   * Jak możemy żyć i działać w zgodzie z nimi, aby zaprowadzić ład i spokój w swojej duszy ?

   Spotkanie w sali Prałata Wysockiego w Domu rekolekcyjnym. Każde spotkanie ma charakter otwarty. Przyprowadźmy swoich znajomych, przyjaciół, współpracowników…
6. **Bal dla dzieci:** w sobotę, 13 stycznia w godz. 11-14 odbędzie się bal karnawałowy dla dzieci. Zapraszamy dzieci do 11. roku życia na tańce, zabawę i poczęstunek. Zapisy na adres mail: [animacjedzieciwesola@gmail.com](mailto:animacjedzieciwesola@gmail.com). Nie będzie można uczestniczyć w balu bez zapisu.
7. Zapraszamy na **koncert kolędowy** w wykonaniu zespołu **Jest’m**, który odbędzie się 28 stycznia 2024r. bezpośrednio po Mszy Świętej o godz.18:00 w naszej parafii. Zespół Jest’m to grupa przyjaciół, profesjonalnych muzyków, którzy swoją twórczością wyrażają zachwyt nad tym, co Jest i Tym, Który Jest. W skład zespołu wchodzą również osoby śpiewające niegdyś w zespole parafialnym na Mszach o godz.18:00. Koncert będzie jednym z serii koncertów promujących album kolędowy zespołu z własnymi, oryginalnymi aranżacjami. Po koncercie będzie możliwość wsparcia zespołu dobrowolną ofiarą.
8. **Kurs Przedmałżeński:** Pary planujące ślub kościelny, nawet bez ustalonego terminu, zapraszamy na **Kurs dla** **narzeczonych**. Rozpoczniemy 5 lutego, poprowadzą małżeństwa i o. Adam. Dostępne są ulotki.



<!--EndFragment-->