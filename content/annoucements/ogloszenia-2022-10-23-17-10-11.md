---
type: annoucement
title: ogłoszenia parafialne i duszpasterskie
date: 2022-10-23T17:04:35.759Z
---
<h4 style="text-align:center;">XXX Niedziela Zwykła – 23 października 2022</h4>

1. Dziś:\
   taca przeznaczona jest na misje,\
   dodatkowa Msza św. dla rodzin dzieci pierwszokomunijnych będzie o 13.00 w kościele,\
   zapraszamy na Adorację Najświętszego Sakramentu od godz. 15.
2.  Na **nabożeństwo październikowe** zapraszamy codziennie o 17.15. W wtorek i czwartek modlitwę poprowadzą dzieci.
3.  W przyszłą niedzielę o. Marcin Borządek będzie głosił homilie na wszystkich Mszach św. i będzie zbierał **tacę ma budowę kościoła w Mistowie**. We wrześniu udało się bardzo szybko położyć dach, więc wizytacja biskupa w połowie września mogła odbyć się już w zamkniętym kościele. Zachęcamy do wsparcia tej inwestycji.
4.  Serdecznie zapraszamy wszystkie **dzieci** na Bal Wszystkich Świętych! 4.11 (piątek) o godzinie 17:30 zapraszamy do dużej sali w domu rekolekcyjnym na wspólną zabawę! W programie gry, konkursy, zabawy taneczne! Przewidujemy także małe co nieco dla wszystkich uczestników. Uwaga! Tego wieczoru obowiązują przebrania. Starsze dzieci zachęcamy do przebrania się za wybranego Świętego, młodsze mogą przygotować prostsze stroje np. aniołki. Wstęp wolny!\
   Dzisiaj też jest ostatni dzień na przekazanie własnoręcznie zrobionych różańców na konkurs.
5.  Mamy nową propozycję **dla dzieci w wieku 10-13** lat. Chcielibyśmy zaprosić was na pierwsze spotkanie, które odbędzie się w sobotę, 5 listopada, o godz. 14.00 w Domu rekolekcyjnym. Będziemy się bawić, wielbić Pana Boga śpiewem i tańcem, rozwijać swoje talenty podczas różnych warsztatów. Chcemy, aby było wesoło i ciekawie, abyście poszerzyli grono przyjaciół i spotkali tu Pana Boga. Obowiązują zapisy przez formularz na stronie internetowej parafii: [www.parafiawesola](http://www.parafiawesola).pl do 3 listopada. Ważną kontynuacją spotkania będzie niedzielna Msza św. dla dzieci o 12.00.
6. **Młodzież 18-30** lat zapraszamy na Weekend *Be Yourself*. Jak być prawdziwym mężczyzną/prawdziwą kobietą? Weekend na poznanie siebie, swojej osobowości, swojej relacji z Bogiem Stwórcą. Czas na odkrywanie Bożego planu dla swojego życia. 29-30 października w Domu rekolekcyjnym, zapisy na stronie *Chemin Neuf*. [pod linkiem tutaj](https://mlodzi.chemin-neuf.pl/propozycja/vocation/)
7.  Przez ponad rok jako parafia **wspieraliśmy samotną mamę** dwójki małych dzieci. Obecnie ta mama znalazła pracę, dzieci chodzą do przedszkola. *Fundacja Bliżej Ludzi*, w której zaangażowane są osoby z naszej parafii, dalej wspiera tę rodzinę w ich codziennych potrzebach. Dziękujemy więc bardzo wszystkim, którzy zaangażowali się w pomoc przez wiele miesięcy i zachęcamy do dalszego wspierania fundacji w realizacji jej celów statutowych.
8.  Kartki do wypisania **wypominków** w dwóch wersjach: oktawalne (wyczytane będą podczas procesji na cmentarzu 1 listopada oraz w kolejnych dniach oktawy przed Mszą wieczorną odprawioną w tych intencjach), oraz roczne (na Mszę wieczorną w każdy pierwszy wtorek miesiąca). Kartki i ofiary można składać w zakrystii.
9. **Dziękujemy** zuchom, harcerkom i harcerzom za uporządkowanie grobów żołnierskich, schodów i głównej alei na cmentarzu. Zachęcamy wszystkich do przygotowania grobów na święta. Pięknym gestem miłości bliźniego może być pomoc w **uprzątnięciu grobu** sąsiada, postawienie znicza na grobie opuszczonym a również czujność, żeby nigdy śmieci nie wyrzucać za parkan (dotyczy to również śmieci organicznych).
10. W tym tygodniu **pożegnaliśmy** śp. Stefanię KALISZ. *Dobry Jezu…*

<!--EndFragment-->