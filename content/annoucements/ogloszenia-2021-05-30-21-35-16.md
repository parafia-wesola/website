---
type: annoucement
title: ogłoszenia parafialne i duszpasterskie
date: 2021-05-30T21:30:44.066Z
---
<!--StartFragment-->

<h4 style="text-align:center;">IX Niedziela zwykła – Uroczystość Najświętszej Trójcy – 30 maja 2021</h4>

1. **Nabożeństwa czerwcowe** odprawiamy codziennie o godz. 17.30.
2. W czwartek 3 czerwca obchodzimy **Uroczystość Bożego Ciała**. W tym roku proponujemy procesję z Najświętszym Sakramentem z czterema stacjami w różnych miejscach parafii, do których dojedziemy samochodem. Wyruszymy po Mszy św. o 10.30, z mobilnym ołtarzem i wyeksponowanym Najświętszym Sakramentem. Zatrzymamy się przed Ośrodkiem Kultury przy ul. Żółkiewskiego o 12.00, na parkingu przy Catzy przy ul. Mickiewicza o 12.40, na Zielonej na rogu ul. Mokrej i Długiej o 13.20, oraz na koniec na parkingu przed naszym kościołem ok. 14.00. Program przejazdu ulicami naszej dzielnicy będzie dostępny w internecie i w gablotce. Zapraszamy do dołączenia do wybranej stacji, spotkania wzdłuż przejazdu ulicami dzielnicy lub towarzyszenia procesji w samochodzie. Tego dnia Msze będą w porządku niedzielnym, ale nie będzie Mszy św. w południe.
3. W tym tygodniu przypada **pierwszy piątek i pierwsza sobota miesiąca**. W piątek spowiadamy przed i po Mszy św. porannej oraz od 17.00 i po Mszy św. wieczornej. Przed południem odwiedzimy chorych. Przypominamy o ostatnim w tym roku szkolnym Nabożeństwie pierwszo-sobotnim, z powodu ślubu rozważanie 15 minutowe odbędzie się po Eucharystii wieczornej.
4. W następną sobotę nie będzie Adoracji Najśw. Sakramentu z powodu celebracji dwóch Mszy ślubnych. Zapraszamy na Adorację w niedzielę, jak zwykle od 15.00 do 18.00.
5. Od 7 czerwca wznawiamy **gimnastykę dla pań** : poniedziałki i czwartki o 19.15 na zewnątrz. Zainteresowane panie mogą zgłaszać się do Uli Drewnowskiej Płatek, tel. 606 248 322.
6. Wspólnota *Chemin Neuf* zaprasza na wyjazdy wakacyjne

   * **nastolatków** w wieku 14-18 lat – do Białego Dunajca od 28 czerwca do 4 czerwca (jedzie też o. Adam),
   * młodzież w wieku **18-30 lat** – do Budapesztu od 27 lipca do 1 sierpnia na Changemakers – czas dla młodych, którzy chcą budować wizję naszej wspólnej przyszłości (jedzie o. Adam) oraz do opactwa Hautecombe we Francji na Festiwal ewangelizacyjny „Next step” (dostępne są ulotki)
   * **małżeństwa** – na sesję Kana w Skorzeszycach od 5 do 11 lipca (jedzie o. Krzysztof).
7. Prosimy kogoś o stanięcie z **tacą** przed kościołem. Bóg zapłać! W przyszłą niedzielę odbędzie się zbiórka do puszek na budowę Świątyni Opatrzności Bożej.

<!--EndFragment-->