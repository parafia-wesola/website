---
type: annoucement
title: ogłoszenia parafialne i duszpasterskie
date: 2023-04-09T09:29:27.865Z
---
<h4 style="text-align:center;">NIEDZIELA ZMARTWYCHWSTANIA - 9 kwietnia 2023</h4>

 

1. Dziś Uroczystość Zmartwychwstania Pańskiego – **Jezus żyje**! 

   * Nie będzie dziś popołudniowej Adoracji Najświętszego Sakramentu. Po dniach długiej i pięknej modlitwy w kościele zapraszamy do świętowania z rodzinami.
   * Jutro w Poniedziałek Wielkanocny, czyli drugi dzień Oktawy wielkanocnej, Msze św. są w porządku niedzielnym o 7.00, 9.00, 10.30, 12.00, 18.00. Zapraszamy na Adorację od 15.00 do 17.50. Tego dnia kancelaria będzie zamknięta. W Oktawie wielkanocnej wszystkie dni mają charakter świąteczny, zatem post piątkowy nie obowiązuje.
2.  Przeżyliśmy piękne **Liturgie Triduum** **Paschalnego**. Dziękujemy bardzo tym wszystkim, którzy w jakikolwiek sposób uczestniczyli w ich przygotowaniu: asysta liturgiczna, szafarze, lektorzy, ministranci, siostry, panowie pomagający w zakrystii i inni wspaniały chór pod kierownictwem Tomka Zalewskiego, wszyscy sprzątający, dekorujący i przygotowujący przestrzeń świętowania, p. Maria Szczepkowska z pomocnikami, którym zawdzięczamy instalację na Wielki Czwartek i Wielką Sobotę, młodzi i starsi zaangażowani w ewangelizację pod kościołem w Wielką Sobotę. Bardzo dużo zaangażowania wymagało przygotowanie transmisji tych liturgii w internecie i przygotowanie techniczne sprzętu muzycznego i oświetlenia. Wszystkim dziękujemy za dar wspólnej modlitwy!      
3. **Młodych 16-19** lat, zapraszamy na spotkanie w czwartek, 13 kwietnia o 19.00 w sali Tymoteusz. Tym razem będziemy rozmawiać o miłosierdziu.
4. W piątek 14 kwietnia o godz. 19.00 zapraszamy do kawiarenki na spotkanie z Magdą Grabowską autorką książek z serii „Niezapomniane. Bohaterki Biblii”. To pierwsze spotkanie w ramach nowej **kobiecej** inicjatywy skierowana do wszystkich pań o tytule „*Bohaterki biblijne – bohaterkom życia codziennego w Wesołej*”.
5. Również w najbliższy piątek, 14 kwietnia, o godz. 20 w sali Prałata Wysockiego w Domu Rekolekcyjnym zapraszamy na  spotkanie ***Wiara i Praca***. Temat spotkania: Relacje w pracy – *miarą, jaką wy mierzycie*. Praca to realizacja zadań, ale też kontakty z innymi osobami. Od ich jakości często zależy jak się czujemy, jak realizujemy nasze zadania, jak chętnie idziemy do pracy. Jaki mamy wpływ na te relacje? Według jakiej miary mierzymy innych i jakie są tego konsekwencje? Będziemy szukać odpowiedzi w oparciu o Ewangelię  Św. Mateusza, w której podana jest kluczowa zasada dobrych relacji w pracy.
6. Nasz parafianin i współpracownik tygodnika *Idziemy* Jacek Kalinowski zaprasza na spotkanie autorskie z promocją książki pt. „**Brat Jacek**”, które odbędzie się w naszym Domu Rekolekcyjnym w sobotę 15 kwietnia o godz. 18.00. Książka stanowi zbiór opowiadań i reportaży traktujących o życiu religijnym i udziale w papieskich pielgrzymkach oraz Światowych. Na spotkaniu będzie możliwość zakupienia książki.
7. W następną niedzielę gościć będziemy wolontariuszkę **Open Doors**, Dominikę Przybysz, która podczas Mszy świętych wprowadzi nas w temat prześladowania chrześcijan na świecie. Druga niedziela Oktawy wielkanocnej jest też **Świętem Bożego Miłosierdzia**. Zapraszamy na wieczorne uwielbienie, które zaanimuje Wspólnota *Zwiastowanie*.

<!--EndFragment-->