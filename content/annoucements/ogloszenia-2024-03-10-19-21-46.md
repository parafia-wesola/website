---
type: annoucement
title: ogłoszenia parafialne i duszpasterskie
date: 2024-03-10T19:06:31.752Z
---
<!--StartFragment--><h4 style="text-align:center;">IV Niedziela Wielkiego Postu – 10 marca 2024</h4>

1. Dzisiejsza 4. niedziela Wielkiego Postu to Niedziela Radości.
2. Dziś o godz. 19.00 zapraszamy do kawiarenki parafialnej na kolejne **spotkanie dla kobiet**.\
   Na warsztatach prowadzonych przez Karolinę Tkaczewską, psychoterapeutkę i trenerkę języka ruchu sprawdzimy jaką mamy relację z własnym ciałem.
3. Podczas Wielkiego Postu w każdą niedzielę odprawiamy **Gorzkie Żale** o godz. 17.15.
4. W piątek 15 marca mamy aż trzy propozycje **Drogi Krzyżowej**:

   * młodzież z SP 171 pod opieką katechety p. Andrzeja Kozickiego poprowadzi nabożeństwo szczególnie adresowane dla dzieci i młodzieży o godz. 16.30,
   * po Mszy wieczornej, tj. o 18.40 nabożeństwo w komunii z chrześcijanami prześladowanymi (modlitwy i świadectwa przygotowane przez *Open Doors*),
   * zapraszamy też na nocną modlitwę –  **Ekstremalną Drogę Krzyżową**, która wyruszy z naszej parafii  na trasę Matki Bożej Fatimskiej z Wesołej do Mińska Mazowieckiego przez Sulejówek i Mistów. Zaczniemy celebracją Mszy św. o godz. 21.00, na którą zapraszamy również osoby, które nie czują się na siłach, aby podjąć tak ekstremalne wyzwanie, ale chcą uczestniczyć w EDK duchowo. Ekstremalna Droga Krzyżowa to rozważanie męki Pana Jezusa w samotności i skupieniu podczas czterdziestokilometrowego nocnego marszu. Osoby zainteresowane udziałem lub chętne do wsparcia organizacyjnego EDK prosimy o kontakt z p. Andrzejem Sochoniem – liderem rejonu EDK Warszawa Wesoła. Zachęcamy do zapisu na stronie internetowej edk.pl
5. Propozycje **Caritas**:

   * Dzieci i młodzież nadal zachęcamy do używania papierowych **skarbonek**. Po rezygnacji\
     z drobnych przyjemności zaoszczędzone pieniądze będzie można przeznaczyć na pomoc osobom starszym i samotnym naszej parafii.
   * Dziękujemy wolontariuszom i wszystkim darczyńcom za **zbiórkę żywności** w sklepach.
   * Pod kościołem dostępne są **świece - paschaliki**, w cenie 10, 15 i 20 zł. Dostępny jest terminal do płacenia kartą.
6. Od soboty 16 marca do niedzieli 24 marca proponowane jest nam włączenie się w **Nowennę**\
   w intencji Ojczyzny, zgody narodowej i poszanowania życia ludzkiego, za wstawiennictwem\
   św. Andrzeja Boboli i bł. Jerzego Popiełuszki. Modlić się będziemy na koniec każdej Mszy św.
7. Wojownicy Maryi zapraszają na **otwarte spotkanie rodzinne** organizowane przez w legionowskiej Arenie w niedzielę 17 marca. Rozpoczęcie o godz. 9.30 modlitewnym przemarszem z rynku na ul. Piłsudskiego. Szczegóły na plakacie.
8. W następną niedzielę o godz. 19.15 w naszym kościele wystąpi chór „**Il Canto - Magnificat**”, pod dyrekcją Marty Zamojskiej-Makowskiej, przy akompaniamencie Gabrielli Machowskiej. Grupa młodzieży i dzieci wykona opowieść o męce Pańskiej „**Stabat Mat**er”. Kompozytor Giovanni Battista Pergolesii, który umarł mając zaledwie 26 lat, zdołał przełożyć poetycki tekst na fantastyczny układ harmoniczny dźwięków zapadający w dusze słuchacza. Dzieło zawiera 12 części a każda z nich choć mówi o kolejnych etapach umierania swoim brzmieniem nadaje inny wymiar cierpienia Pańskiego. Zapraszamy na tę muzyczną refleksję na temat Męki Pańskiej i sensu naszej wiary.
9. Propozycja dla **panów**. Trwają już zapisy na **Ekstremalny Weekend Charakteru** – ekumeniczna propozycja 4.muszkietera, przygoda dla ciała, umysłu i ducha w dn. 4-7 kwietnia, tym razem nad Bałtykiem. Ulotki dostępne przy wyjściu.  
10. Serdecznie zapraszamy wszystkie rodziny z dziećmi na **warsztaty tworzenia palm wielkanocnych**. Spotkanie odbędzie się w sobotę 23.03 w godzinach 16:00 – 18:00 w dużej sali Domu Rekolekcyjnego. Warsztaty poprowadzi lokalna florystka – Agnieszka Janusek. Zapisy prosimy kierować na maila: animacjedzieciwesola@gmail.com. Ilość miejsc ograniczona. Na miejscu prowadzona będzie zbiórka na pokrycie materiałów – 30 zł od rodziny.
11. W ubiegłym tygodniu w Domu Kultury zostały przyznane **odznaczenia** dla osób zasłużonych dla życia Dzielnicy. Gratulujemy wszystkim uhonorowanym i dziękujemy za ich zaangażowanie, szczególnie to, które dotyczyło Roku Nowosielskiego, bo wiele z pięknych wydarzeń i spotkań tego roku odbywało się w naszym kościele i kaplicy. Tytuł „Wybitnego człowieka Dzielnicy Wesoła” w uznaniu zaangażowania na przestrzeni wielu lat, został przyznany naszemu proboszczowi. o. Adam dziękuje za wyróżnienie, a jeszcze bardziej za wspólne zaangażowanie wielu parafian, dzięki którym różne wydarzenia mogły się odbyć. Formuła wyróżnień wymagała wskazania osób lub organizacji pozarządowych, ale rozumiemy, że jest rodzajem uznania dla całej naszej parafii i osób w niej zaangażowanych. Dzięki pracy Piotra Tracza, Janka Łastowieckiego, Mai Dąbrowskiej i Grzegorza Czuchraniuka te wydarzenia były transmitowane i dalej pozostają dostępne do obejrzenia na parafialnym kanale YouTube.
12. W ostatnim czasie mieliśmy problem z **tacomatem**. Na nowo już działa. Zachęcamy do korzystania: wybieramy kwotę i przykładamy kartę zbliżeniową.     
13. Przed wyjściem zbierane są podpisy pod **petycją** z prośbą o zaradzenie trudnej sytuacji w przychodni na ul. Kilińskiego. Nie jest to akcja polityczna, ale oddolna inicjatywa naszych parafian, by na ręce Pana Burmistrza wspólnie zgłosić problem i prosić w ten sposób o interwencję.   

<!--EndFragment-->