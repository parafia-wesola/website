---
type: annoucement
title: ogłoszenia parafialne i duszpasterskie
date: 2020-09-06T20:36:52.608Z
---
<!--StartFragment-->

<h4 style="text-align:center;">XXIII Niedziela zwykła, 6 sierpnia 2020</h3>

1. Wróciliśmy po wakacjach do porządku **Mszy świętych**: 7.00, 9.00, 10.30, 12.00 (szczególnie adresowana do rodzin z dziećmi) i 18.00 (szczególnie adresowana do młodzieży). **Kancelaria parafialna** otwarta będzie, jak przed wakacjami: w poniedziałki 16.30-17.30, środy 18.45-19.30, piątki 7.45-8.15 oraz 16.30-17.30.
2. W intencji dzieci i młodzieży rozpoczynających **nowy rok szkolny** modlić się dziś będziemy na Mszach o godz. 12.00 i 18.00.
3. W czwartek 10 września zapraszamy na spotkanie młodzież, która 17 września przyjmie sakrament **bierzmowania**. Spotkanie będzie o godz. 19.30 w kościele.\
   Uczniów klas ósmych oraz młodzież starszą dotąd nie bierzmowaną zapraszamy na spotkania co drugi czwartek o godz. 18.30. Pierwsze spotkanie będzie 1 października. Młodych uczących się w szkołach poza naszą parafią prosimy o zapisywanie się w zakrystii lub przez internet.\
   1 października o godz. 19.30 zapraszamy na spotkanie młodzież, która rozpocznie drugi rok przygotowań do bierzmowania.
4. Rozpoczynamy kolejny cykl spotkań dla **małżeństw** zwany **KANA WELCOME**. Jest to propozycja spotkań wokół tematów poświęconych budowaniu i rozwojowi relacji w małżeństwie i rodzinie. Cykl składa się z 10 comiesięcznych spotkań w małych grupach ok. 3-4 małżeństw oraz jednego wyjazdu weekendowego. Spotkanie rozpoczynające dla wszystkich chętnych - niedziela 20 września o godz. 16.00 w Domu Rekolekcyjnym w Wesołej. W razie potrzeby można przyjechać z dziećmi, które będą miały zapewnioną opiekę. Prosimy jednak, by uprzedzić organizatorów o liczbie i wieku dzieci, byśmy mogli zapewnić odpowiednią opiekę. Zgłoszenia dzieci można dokonać pod numerami telefonów: 669-728-723, 695-842-388. W następną niedzielę będą dostępne ulotki ze szczegółami. Można zapraszać znajomych. Jest to propozycja również dla par niesakramentalnych.
5. Organizowana jest **pielgrzymka do Loretto** w dniu 13 września. Wyjazd o godz. 8.00 ze stacji PKP Wesoła, powrót o 17.00. Kontakt i zapisy w zakrystii lub na tel. pani Ali 505 959 099.
6. Aneta Kopiszka zaprasza do wzięcia udziału w **warsztacie Coachingu Chrześcijańskiego pt. „Być sobą - co to znaczy?”** Warsztat przeznaczony jest dla wszystkich, kobiet i mężczyzn, którzy poszukują odpowiedzi na pytanie „kim są?” i chcą uzyskać w tym względzie większą świadomość. Aby wiedzieć, czy jestem sobą, muszę wcześniej wiedzieć, kim jestem... Odpowiedź, wbrew pozorom, nie jest oczywista. Warsztat ma służyć temu, aby przybliżyć się do prawdy o sobie.\
   Warsztat odbędzie się 19 września, w sobotę, o 17.00 na terenie Parafii Opatrzności Bożej. Potrwa 4 godziny. Koszt spotkania od osoby to 50 zł. Grupa będzie liczyła maksymalnie 6 osób. Więcej informacji i kontakt w gablotce przed kościołem oraz na internetowej stronie Parafii.

<!--EndFragment-->