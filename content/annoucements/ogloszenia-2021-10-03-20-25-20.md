---
type: annoucement
title: ogłoszenia parafialne i duszpasterskie
date: 2021-10-03T20:21:03.202Z
---
<!--StartFragment-->

**XXVII Niedziela zwykła – 3 października 2021**

1. Dziś jest **taca** na Dom Świętej Faustyny. Za tydzień, w związku z obchodami Dnia Papieskiego, będzie zbiórka do puszek na Fundusz „Dzieło Tysiąclecia”.
2. Dziś po Mszy św. wieczornej proponujemy spotkanie dla mężczyzn. Masz problem z żoną, z teściową, z rodzicami, masz problem z dzieckiem, problem w pracy, nauce, masz problem z rodzeństwem, z sąsiadem, z samym sobą? Nie poddawaj się zniechęceniu, połóż problem przed Bogiem. Obojętnie ile masz lat, przyjdź na męskie spotkanie. Razem, w Imię Jezusa zwyciężymy.
3. W dniu wczorajszym 22 młodych przyjęło sakrament **Bierzmowania** przez posługę ks. Biskupa Wojciecha Skibickiego. Dziękujemy za posługę Księdza Biskupa i modlimy się o obfite owoce tej łaski sakramentalnej. Przypominamy, że w najbliższy czwartek 7 października o 19.30 będzie drugie spotkanie dla młodzieży kontynuującej drugi rok formacji. Zapraszamy też na pierwsze spotkanie młodzież klas ósmych, lub starszych, którzy chcieliby zacząć przygotowania do bierzmowania – w dużej sali Domu rekolekcyjnego o 18.30.
4. Przez cały miesiąc **październik** zapraszamy do uczestnictwa w Nabożeństwach Różańcowych o 17:15.
5. Już jutro, w poniedziałek 4 października odbędzie się pierwsze spotkanie **Kursu Alpha**. Zapraszamy na 19.45 do dużej sali Domu Rekolekcyjnego, zarówno dorosłych jak i młodzież od 17 roku życia wzwyż.. Można jeszcze się zapisywać i zapraszać innych. To jest dobra propozycja dla tych, którzy poszukują głębszej wiary, a również dla tych, którzy deklarują się jako niewierzący lub słabo wierzący. Udział w tym Kursie może stanowić też podstawę przygotowania do Bierzmowania dla osób dorosłych. Ulotki są dostępne przy wyjściu z kościoła
6. W wtorek wieczorem comiesięczna Msza wypominkowa. A o 20.00 – **wieczór uwielbienia** w dużej sali Domu rekolekcyjnego.
7. Zapraszamy dzieci przygotowujące się do **Pierwszej Komunii św**. i ich rodziców na spotkanie organizacyjne i modlitwę różańcową w najbliższy czwartek o godz. 17.00.
8. Rozpoczęliśmy zbiórki **ministrantów**, które będą miały miejsce co tydzień w soboty\
   o 10.00.
9. Z radością ogłaszamy, że czterech chłopców z naszej parafii ukończyło roczny kurs przygotowania dla **lektorów** (Piotr i Marcin Gręzak, Jan Niwiński i Michał Marciniuk). Msza św. z uroczystą promocją lektorską będzie celebrowana w katedrze w następną niedzielę tj. 10 października o 10.00.
10. Zapraszamy na weekend dla **nastolatków** 14-18 w dn. 16-17 października w Wesołej. Temat: „Uwierz Bogu, uwierz w siebie”. W programie czas, żeby po prostu pobyć razem i pogadać z innymi i z Jezusem. Będą gry, uwielbienie, warsztaty i świadectwa (będziemy mieli gości Jezuitów). Zapisy na [www.chemin-neuf.pl](http://www.chemin-neuf.pl)
11. Od czwartku 7 października o 19.30 rozpoczynamy trzymiesięczny **kurs samoobrony dla Pań**. Poprowadzi go trener personalny Mariusz Rokita. Kurs dedykowany jest dla wszystkich kobiet niemających przeciwwskazań do ćwiczeń fizycznych. Techniki prezentowane przez instruktora zostały dobrane do każdego poziomu sprawności fizycznej tak, aby każda kobieta mogła nauczyć się bronić przed napastnikiem. Kurs podzielony jest na część teoretyczną i praktyczną. Obejmuje m. in. naukę poruszania się, uwalniania, wykorzystania przedmiotów codziennego użytku i postrzegania otoczenia w celu uniknięcia zagrożenia. Koszt każdego spotkania to 120 zł za całą grupę.
12. Poszukujemy zaginionej **Kroniki parafialnej**, prowadzonej przez ks. Prałata Wysockiego. Ks. Stefan zapewne zostawił ją komuś i bardzo chcielibyśmy ją odzyskać. Gdyby miał informacje pomocne w poszukiwaniach, to będziemy za nie wdzięczni.
13. W tym tygodniu **pożegnaliśmy** śp. Henryka Zielińskiego oraz śp. Julię Skonieczną. *Dobry Jezu…*

<!--EndFragment-->