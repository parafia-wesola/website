---
type: annoucement
title: ogłoszenia parafialne i duszpasterskie
date: 2020-10-26T12:24:58.612Z
---
<!--StartFragment-->

<h3 style="text-align:center;">XXX Niedziela Zwykła, 25.10.2020</h3>

1. **Dziękujemy** za troskę i modlitwę podczas ostatnich trzech tygodni, kiedy o. Adam przechodził covid-19 razem z dwiema innymi osobami mieszkającymi w domu rekolekcyjnym, kiedy plebania i dom rekolekcyjny pozostawały szczelnie zamknięte. **Polecamy Waszej modlitwie** wszystkich chorych w naszej parafii. Łączmy się razem w dalszej modlitwie o bezpieczeństwo, o nierozprzestrzenianie się wirusa, za służbę zdrowia i o ustanie pandemii w Polsce i na świecie.

2. Przypominamy o **obostrzeniach**: w naszym kościele może przebywać 35 osób, obowiązują maseczki zakrywające nos i usta, dezynfekcja rąk, zachowanie odległości między osobami. Komunii udzielamy rozdzielając dwa sposoby jej udzielania: na rękę i do ust.

3. W przyszłym tygodniu **kancelaria** parafialna będzie czynna według normalnego rytmu w poniedziałek, środę i piątek.

4. Zapraszamy na **Adorację Najświętszego Sakramentu** od poniedziałku do piątku po Mszy wieczornej do 19.15. W weekendy na nowo proponujemy Adorację między 15.00 a 18.00. Można zapisywać się na półgodzinne dyżury pod linkiem: [tutaj](https://docs.google.com/spreadsheets/d/1F1O_4-tC36sXy0VuqLTh3pOFqSjeeMkBDA8fy_-cAtQ/edit?fbclid=IwAR2rGuM5xPgO7vVCnIDi5NS5hmGfUfer3hkO5elHmtQRO9WS6g9QORVfyiA#gid=541890420)

5. **Spowiadamy** w tygodniu po Mszy wieczornej, a w niedziele i sobotę wieczór – 15 min przed każdą Mszą.

6. Wracamy do transmisji internetowej Mszy niedzielnej z naszej parafii. Transmitować będziemy na kanale YouTube naszej parafii **Mszę o godz. 18** link do Mszy św: https://youtu.be/5Y6PWK6snfI

7. W niedzielę 25 października zapraszamy **młodzież** na pierwsze spotkanie. Odbędzie się online, na stronie Młodzi OPEN <https://www.facebook.com/mlodzi.open>. Zaczniemy od spotkania na Facebooku, a potem w grupach na zoomie.

8. Z powodu epidemii koronawirusa nie jest możliwe zorganizowanie spotkania weekendowego ***Wiara i Praca*** na żywo. Aby jednak spotkanie się odbyło, proponujemy krótszy wariant: „Kochaj bliźniego swego …w pracy” część I, w formie online na zoomie 7 listopada, od 15.00 do 20.00 z przerwą na kawę (2 x 2 godz.). Zapisy przez stronę internetową [pod linkiem](https://www.chemin-neuf.pl/pl/homepage/nasze-propozycje/wiara-i-praca/5f6087e5396588b6769de2c0/weekend-wiara-i-praca). Mamy nadzieję, że w okresie wiosennym możliwe będzie zrealizowanie II części tematu o relacjach zawodowych na żywo w formie 2-dniowego spotkania. Termin będzie ustalony w zależności od sytuacji epidemicznej.

9. Zapowiadany **Kurs dla narzeczonych** również **nie** odbędzie się teraz. Przenosimy go na wiosnę. Jeśli wtedy również jeszcze nie będzie mógł odbywać się poprzez spotkania na żywo, to zaproponujemy wersję online.

10. W przyszłą niedzielę wypada **Uroczystość Wszystkich Świętych** a po niej **Wspomnienie Wszystkich Zmarłych**. W tym roku pasterze Kościoła jak i władze świeckie zachęcają, by nawiedzenie grobów rozłożyć na dłuższy czas. Odpust związany z modlitwą za zmarłych można uzyskać przez cały listopad. W naszej parafii nie odbędzie procesja na cmentarzu. Proponujemy **wypominki za zmarłych** w trzech wariantach: jednorazowe (przeczytamy je w niedzielę na cmentarzu po Mszy św. na 12.00), oktawalne (od 2 do 8 listopada sprawujemy Mszę wieczorną a czytamy wypominki od 17.30), oraz roczne (w każdy pierwszy wtorek miesiąca ofiarujemy Mszę św. i czytamy intencje od 17.30). Zachęcamy, by w wypominkach rocznych podawać tylko najbliższe osoby. Kartki do wypisania wypominek są z tyłu kościoła. Wypominki można wysłać mailem na adres kancelarii: **kancelaria@parasiawesola.pl**, a ofiarę złożyć przez przelew na konto parafii:

28 8019 1010 2002 0007 0714 0001\
Bank Spółdzielczy w Halinowie, oddział Wesoła

<!--EndFragment-->