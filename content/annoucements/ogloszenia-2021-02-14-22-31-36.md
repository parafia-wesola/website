---
type: annoucement
title: ogłoszenia parafialne i duszpasterskie
date: 2021-02-14T22:28:17.967Z
---
<!--StartFragment-->

***OGŁOSZENIA DUSZPASTERSKIE***

**VI Niedziela zwykła – 14 luty 2021**

1. Polecamy Waszej modlitwie ciężko chorego na **Covid19** ks. Zbigniewa Wojciechowskiego. Dziękujemy też za wsparcie i modlitwę za naszych chorych między nami: o. Krzysztofa i kilkoro innych mieszkańców Domu Rekolekcyjnego. Za pomoc w parafii w ostatnich dniach dziękujemy ks. Krzysztofowi Przesmyckiemu. Dzisiaj pomaga nam ks. Adam Gołębiak, orionista – bardzo dziękujemy. 
2. Zapraszamy na wielkopostne **spotkania małżeństw i par niesakramentalnych**. Proponujemy czas modlitwy i rozmowy raz w tygodniu przez cały okres Wielkiego Postu. W każdą sobotę będziemy przysyłać materiały potrzebne do odprawienia rekolekcji. Trzy razy spotkamy się na zoomie. W rekolekcjach można wziąć udział jedynie przez wcześniejsze zapisanie się na stronie *Chemin Neuf – Kan*a. Celem rekolekcji jest zatrzymanie się i spotkanie Pana oraz swojego współmałżonka/ partnera, usłyszenie się nawzajem oraz wspólne wejście w tajemnicę zmartwychwstania naszego Pana.
3. Zapraszamy do wspólnej **modlitwy za poszczególne części naszej Parafii** podczas Mszy świętych wieczornych. W poniedziałek (15 lutego) zapraszamy mieszkańców Grzybowej, we wtorek (16 lutego) mieszkańców Groszówki, w piątek (19 lutego) mieszkańców Centrum i w poniedziałek (22 lutego) mieszkańców Woli Grzybowskiej. Po Mszach będzie modlitwa do świętego Józefa. Będzie można złożyć intencje spisane na kartkach, będzie też błogosławieństwo dewocjonaliów i rozdanie nowych ulotek parafialnych. Wszystkie cztery Msze św. transmitowane będą na YouTube oraz w kaplicy.
4. W tę środę (17 lutego) rozpoczynamy **Wielki Post**. Liturgie Mszy w posypaniem popiołem będą o 7.00, 18.00 i 19.30. Wieczorne liturgie transmitowane będą do kaplicy i przez internet.
5. W Wielkim Poście zapraszamy na **Gorzkie Żale** w niedziele o 17.15, a w piątki – na Drogi Krzyżowe. W najbliższy piątek o 16.30 będzie **Droga Krzyżowa** z myślą o dzieciach, a na wieczornej o 19.00 wykorzystamy propozycje na obchodzony w pierwszy piątek Wielkiego Postu Dzień modlitwy i pokuty za grzech wykorzystywania seksualnego małoletnich. Wieczorne nabożeństwo transmitowane będzie do kaplicy i przez internet.
6. W trzeci czwartek miesiąca (18 lutego) o 19.00 – **Nieszpory o Jedność Chrześcijan** (transmitowane przez internet).
7. Od 28 lutego do 5 marca odbędą się Rekolekcje online pt. „**Usłyszeć Boga w pracy**”.\
   Jedna godzina dziennie poświęcona na rekolekcje może zmienić sposób przeżywania pracy. Na rekolekcje składają się m.in.: nauczanie, modlitwa, towarzyszenie duchowe. Zapisywać można się pisząc na adres: [praca@chemin-neuf.pl](mailto:praca@chemin-neuf.pl) lub pod numerem: tel. 505 059 539.
8. **Kurs dla narzeczonych**, zapraszamy pary do udziału w kursie przedmałżeńskim, który rozpocznie się już **25 lutego**. Formuła spotkań będzie dopasowana do obostrzeń wynikających ze stanu epidemii. Osoby zainteresowane udziałem w kursie zapraszamy do kontaktu mailowego na adres kancelarii parafialnej. Ulotki z informacjami są dostępne z tyłu kościoła.
9. **Dzieci:** jak co tydzień zachęcamy rodziców do obejrzenia z dziećmi filmiku wyjaśniającego dzisiejszą ewangelię. Co tydzień inna rodzina przygotowuje taką animację dla dzieci. Link do filmu można znaleźć w aplikacji i na stronie www parafii. \
   Grupa odpowiedzialna za animacje dla dzieci poszukuje osób chętnych do pomocy przy montażu filmów z animacjami Ewangelii dla najmłodszych. Bardzo prosimy o zgłaszanie się do zakrystii osób, które mają umiejętność nagrywania oraz edytowania krótkich filmów video.
10. Przy wyjściu z kościoła i z kaplicy oraz przed ołtarzem stoją koszyczki na ofiarę. Z powodu pandemii nie chodzimy z tacą podczas Mszy, żeby nie prowokować konieczności dotykania pieniędzy przed Komunią, ale **dziękujemy za złożenie ofiary** na koniec Mszy św. lub przez przelew bankowy.
11. W tym tygodniu **pożegnaliśmy** p. Hannę Jarosiewicz. Powierzmy ją Bożemu Miłosierdziu: *Dobry Jezu…*

<!--EndFragment-->