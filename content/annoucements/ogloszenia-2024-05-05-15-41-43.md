---
type: annoucement
title: ogłoszenia parafialne i duszpasterskie
date: 2024-05-05T15:36:39.739Z
---
<!--StartFragment--><!--StartFragment--><h4 style="text-align:center;">VI Niedziela Wielkanocy - 5 maja 2024</h4>



1. **Nabożeństwa majowe** proponujemy w tym roku po Mszy wieczornej. Codziennie od poniedziałku do soboty, przy kapliczce przed kościołem, kiedy pogoda pozwoli. W niedziele o 17.30.
2. Trwają zapisy na weekend dla **nastolatków** 14-18 nt. „Kościół i ja” w dn. 11-12 maja w Domu rekolekcyjnym. W ten sam weekend młodzież w wieku 18-30 zapraszamy do Łodzi na weekend „Stworzeni do wolności”. Zapisy na stronie [chemin-neuf.pl](http://www.chemin-neuf.pl)  
3. Polecamy Waszej modlitwie młodzież, która w dniu wczorajszym przyjęła sakrament Bierzmowania oraz dzieci, które  w sobotę 11 maja przeżyją swój pierwszy pełny udział w Eucharystii.\
   Dzieci przeżywające **rocznicę** Pierwszej Komunii Świętej zapraszamy na Mszę dedykowaną im i ich rodzinom w niedzielę 12 maja w kościele o godz. 12.30. Prosimy o przybycie na rozśpiewkę już o 12.15.
4. Przy okazji wprowadzenia w tajemnicę Eucharystii nowego pokolenia, zachęcamy do wzajemnej czujności nad zachowaniem przy **Komunii**. W ubiegłą niedzielę zdarzyło się w naszym kościele, że dwie osoby wyjęły komunikant z buzi. W kraju co jakiś czas  media podają wiadomości o jawnych profanacjach. Bądźmy czujni i reagujmy na sytuacje, których jesteśmy świadkami.
5. W piątek 10 maja o godz. 20 zapraszamy na spotkanie ***Wiara i Praca*** z cyklu „Jak zarządzać swoim życiem” pod tytułem: „Moja misja zawodowa – odtąd ludzi będziesz łowił” (*Łk* 5,4-11). Każdy z nas jest powołany, aby swoją pracą dawać prawdziwe dobro ludziom. Chcemy odkrywać swoją misję zawodową poprzez szukanie odpowiedzi na pytania: Jaki wpływ na życie innych ma moja praca? Jakie dobro dzięki niej daję innym i co najbardziej chciałbym dawać? Spotykamy się w sali Prałata Wysockiego w domu rekolekcyjnym. Każde spotkanie ma charakter otwarty. Zapraszamy każdego, kto ma ochotę dołączyć. Przyprowadźmy swoich znajomych, przyjaciół, współpracowników…
6. Od 11 do 18 maja nasza diecezja będzie doświadczała szczególnego nawiedzenia: w siedmiu parafiach znajdą się **relikwie** Błogosławionej Rodziny **Ulmów**. Nasz dekanat rembertowski szczególnie jest zaproszony do parafii Wieczerzy Pańskiej w Warszawie-Aleksandrowie 12 maja. Program peregrynacji na plakatach w gablotce.
7. Zapraszamy **Małżeństwa i pary niesakramentalne** na „Pustynie Małżeństw”. Jest to jeden dzień spędzony we dwoje, by zatrzymać się i usłyszeć Boga i siebie nawzajem. Najbliższy dzień pustyni to 13 maja w domu rekolekcyjnym. Drugie zaproszenie na Wędrówki Małżeńskie w górach.\
   To wspólny czas dla tych, którzy chcą odnowić swoje życie małżeńskie. To 5 dni w Korbielowie \
   w dn. 29 maja – 2 czerwca. Zapisy na [kana.chemin-neuf.pl](http://www.kana.chemin-neuf.pl) 
8. Przed nami ostatnie dwa tygodnie Okresu wielkanocnego. Za tydzień Niedziela Wniebowstąpienia, a za dwa tygodnie – **Uroczystość Zesłania Ducha Świętego**. W tym roku Wspólnota *Chemin Neuf* zaprasza na przeżywanie Wigilii Zesłania w Mistowie (koło Mińska Mazowieckiego), w kościele, którego budowę wspieramy jako parafia. O 19.00 będzie rozbudowana Liturgia Mszy św., a później całonocne uwielbienie. \
   W naszym kościele w niedzielę Zesłania Ducha Świętego uwielbienie po Mszy wieczornej poprowadzi zespół młodzieżowy.
9. Zapraszamy małych parafian do wzięcia udziału w majowym **konkursie plastycznym**: „Moja Mama Maryja”. Zadanie polega na przygotowaniu dowolną techniką pracy na bloku technicznym w formacie A4. Zachęcamy dzieci do samodzielnego wykonania prac, które można przynosić do zakrystii, które można przynosić do zakrystii do dnia 19 maja 2024. Ogłoszenie wyników i wystawa prac odbędzie się na pikniku parafialnym dnia 26 maja 2024.
10. Szukamy osób, które będą dyspozycyjne do przygotowania dużej ilości zupy na nasz **festyn parafialny** (to za trzy tygodnie, ale musimy się zorganizować).   
11. Zgodnie z rozporządzeniem ks. Bp. Ordynariusza, **Rady** we wszystkich parafiach diecezji kończą swój mandat z końcem czerwca i potrzebujemy wybrać nową Radę Duszpasterską, która będzie działać według nowych statutów. Od dziś przez dwa tygodnie można zgłaszać kandydatów do nowej rady. Przy wyjściu z kościoła znajdziecie podpisaną skrzynkę i kartki, na których można wpisać propozycje wraz z krótkim uzasadnieniem. Kandydat/kandydatka powinna być osobą pełnoletnią, zamieszkałą na terenie parafii, o dobrej opinii. Listę kandydatów upublicznimy 26 maja a wybory przeprowadzimy 9 czerwca. Do nowej rady z urzędu wejdą członkowie Ekipy parafialnej oraz kilkoro członków mianowanych przez proboszcza.   
12. W ostatnim tygodniu **pożegnaliśmy** śp. Irenę Obrępalską i śp. Bohdana Gadomskiego. *Dobry Jezu…*

<!--EndFragment-->