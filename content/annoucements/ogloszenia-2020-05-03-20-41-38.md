---
type: annoucement
title: ogłoszenia parafialne i duszpasterskie
date: 2020-05-03T20:34:11.710Z
---

<h4 style="text-align:center;">IV Niedziela Wielkanocna, 3 maja 2020</h4>

1. Dziękujemy wszystkim za dar modlitwy, duchowej obecności, współodpowiedzialności za naszą parafię. Wielu spośród nas włączyło się we wspólnotowe czytanie Ewangelii według św. Mateusza w zakończonym Tygodniu Biblijnym. Pięknie, że przez tydzień od 6.00 do 22.00 mogliśmy razem karmić się Słowem Bożym. Dziękujemy też za ofiary składane przelewem.

2. Zachęcamy do lektury odpowiedzi na różne pytania, które rodzą się w obecnej sytuacji co do funkcjonowania naszej parafii, co do tego, co jest a co nie jest możliwe. Tekst „Q & A” dostępny jest w gablotce i na stronach internetowych parafii.

3. Módlmy się w tych dniach szczególnie o uwolnienie od pandemii oraz o dar deszczu. Każdą Mszą kończymy śpiewem suplikacji w tych dwóch intencjach.

4. Zachęcamy do korzystania z transmisji Mszy wieczornych i innych wydarzeń na facebookowej stronie parafii.
   W tym tygodniu transmitujemy: Msze wieczorne i Adorację Najświętszego Sakramentu po Mszy, a także: Różaniec w poniedziałek o 20.30, Wieczór uwielbienia we wtorek o 20.00 oraz
   Koronkę do Bożego Miłosierdzia w piątek o 15.00.
   Zachęcamy też do skorzystania z wcześniej udostępnionych propozycji na kanale YouTube naszej parafii, szczególnie rekolekcji o wierze zwyciężającej strach oraz z nauczania Marka Kity, nt. ewangelizacji i Słowa Bożego.

5. Z powodu pandemii nie będzie nabożeństw majowych, ale po Mszach wieczornych będziemy śpiewać lub czytać Litanię Loretańską.

6. W czwartek 7 maja będzie wspólne spotkanie online dla młodzieży przygotowującej się do bierzmowania. Obecność obowiązkowa, szczegóły u animatorów.

7. Mamy dostępne na nowo drukowane wydania tygodników katolickich: Gość i Idziemy. Zachęcamy do kupowania.

8. Zamierzają zawrzeć sakramentalny związek małżeński:
   • Jakub Tarantowicz, kawaler z par. NMP w Warszawie-Międzylesiu i Aneta Gadomska, panna z parafii tutejszej (zapowiedź druga).

9. W czwartek, 7 maja obchodzimy 3 rocznicę śmierci księdza prałata Stefana Wysockiego. Msza w Jego intencji będzie odprawiona o godz. 18.00.
