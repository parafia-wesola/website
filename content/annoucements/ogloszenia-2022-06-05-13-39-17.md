---
type: annoucement
title: ogłoszenia parafialne i duszpasterskie
date: 2022-06-05T13:32:34.438Z
---
<h4 style="text-align:center;">Niedziela Zesłania Ducha Świętego – 5 czerwca 2022</h4>

1. Dziś w niedzielę 5 czerwca:

   * Adoracja Najświętszego Sakramentu od 15.00 do Mszy wieczornej.
   * O 19.15 zapraszamy na Drogę Światła ulicami Wesołej, którą poprowadzi Wspólnota „Zwiastowanie”. Nabożeństwo rozpoczniemy w kościele, potem przejdziemy ulicami Spółdzielcza, Armii Krajowej, Współczesna, Kilińskiego, Moniuszki, Skargi. Przy kolejnych stacjach będziemy rozważać biblijne spotkania z Jezusem Zmartwychwstałym. Zakończymy uwielbieniem w kościele.
   * Zbieramy dziś ofiary do puszek na budowę Świątyni Opatrzności Bożej na Wilanowie.
2. **Nabożeństwa** czerwcowe,odprawiamy codziennie o 17.30. W związku z nabożeństwami wieczorna modlitwa różańcowa zaczyna się o 17.00, a nie ja zwykle ok. 17.30.
3. Za tydzień obchodzić będziemy doroczny **odpust** w połączeniu z **festynem** parafialnym. Uroczysta Msza św. sprawowana będzie o godz. 12.00 (przy ołtarzu polowym, jeśli pogoda na to pozwoli), a po niej zapraszamy dorosłych i dzieci na atrakcje kulinarne oraz gry i zabawy integracyjne. Jest to nasze wspólne święto, dlatego chcielibyśmy razem je zorganizować. Bardzo prosimy tych, którzy mogą, o przyniesienie sałatki lub deseru. Mamy już osoby zadeklarowane na pomoc w przygotowaniach w sobotę od godz. 10 do 13 i niedzielę od 10.30, jest sporo pań, potrzeba jeszcze panów oraz wsparcia przy sprzątaniu na koniec, ok. 15.00-15.30. Bardzo prosimy o wpisanie się na listy znajdujące się w zakrystii. Znacznie ułatwi to nam organizację tego dnia.
4. W niedzielę 12 czerwca o 19.00 jako finał **Muzykolekcji** na Placu Zamkowym, na Starym Mieście odbędzie się koncert „Miastu i Światu”. Ma to być modlitwa o Ducha Świętego i dar pokoju, szczególnie jednocząc się sercem z cierpieniem i walką Sióstr i Braci na Ukrainie.\
   W koncercie weźmie udział grupa naszych parafian
5. **Procesja Bożego Ciała** 16 czerwca wyruszy z naszej parafii po Mszy o 10.30. Przejdziemy ulicami Skargi, Chopina, Armii Krajowej, 1 Praskiego Pułku do parafii wojskowej. Dwa ołtarze będą po naszej stronie i dwa za torami. Na zakończenie nie będzie Mszy w par. Jana Pawła II. Zachęcamy do licznego udziału w procesji, którą na nowo chcemy przeżyć w tradycyjnej formie, łączącej nasze parafie, jako wyznanie wiary obecność Jezusa w Najświętszym Sakramencie.
6. Zapraszamy wszystkich chętnych na lipcowy **weekend parafialny 23-24 lipca**. Będzie to czas relacji, formacji i modlitwy. Budując razem naszą parafię, tym samym budujemy razem Kościół (przez duże „K”). Spędzimy razem cały dzień w sobotę i w niedziele czas od Mszy św. o 12.00. Koszt pokrywający posiłki i uczestnictwo w całym dniu sobotnim i niedzielnym popołudniu to 80 zł od osoby dorosłej, 50 zł w przypadku dzieci powyżej 3 roku życia, dzieci z rodzin wielodzietnych od trzeciego przyjmujemy bez opłat). Prosimy o zapisywanie się przez formularz dostępny na stronie parafii www i facebookowej, można też zapisać się mailowo lub telefonicznie. Odpowiemy na wszystkie pytania, można dzwonić do o. Adama, o. Krzysztofa lub s. Kasi. Cieszymy się na ten wspólnie spędzony czas latem.\
   [link do zapisów](https://docs.google.com/forms/d/e/1FAIpQLSdtsNuja1cifF8jkQkK-iyRbV9UDs3v4mW8q043y3-1B5T70g/viewform?usp=sf_link)
7. **Wakacyjna pielgrzymka parafialna śladami Jerzego Nowosielskiego. Hajnówka-Grabarka-Gródek-Michałowo-Supraśl…**

   * **Wyjazd** 25 lipca rano, **powrót** 27 lipca wieczorem
   * **Zapisy**: [](https://forms.gle/F3yUqAN1R8FGsRUQ7)[przez link tutaj](https://forms.gle/26xW9efmsjaRm2E7A), można też zgłaszać się mailowo i telefonicznie
   * **Koszt**: około 600 zł\
     W ramach ceny zapewniamy:

     * nocleg w zabytkowym hotelu w Tykocinie, gdzie kręcono sceny do filmu "U Pana Boga w ogródku",
     * autokar do naszej dyspozycji.
     * posiłki: poniedziałek - obiadokolacja w miejscu zakwaterowania, wtorek - śniadanie i kolacja przy ognisku, środa - śniadanie i obiad
     * atrakcje: jeśli czas i pogoda pozwolą zajrzymy do Puszczy Knyszyńskiej, popłyniemy w rejs tramwajem wodnym wzdłuż **zabytkowej** części Tykocina, a następnie po **bogatym ekologicznie**, pełnym ptaków odcinku **Narwii.**
     * zwiedzanie miejsc związanych z Jerzym Nowosielskim i prawosławiem silnie obecnym na Podlasiu.
   * Zapewniamy miłą atmosferę wakacyjną, ale też czas na wspólną i osobistą modlitwę, wieczór przy ognisku...
8. Wspólnota Chemin Neuf serdecznie też zaprasza:

   * **nastolatków** – na tydzień w góry (Wołkowyja w Bieszczadach) w dn. 11-17 lipca (będzie tam o. Marcin),
   * **młodzież** w wieku 18-30 lat – na Festiwal „Welcome to Paradise” w Hautecombe, opactwie we Francji niedaleko Lyonu w dn. 31 lipca do 5 sierpnia (będzie tam o. Adam, dla młodzieży z Ukrainy mamy możliwość pokrycia kosztów tego pobytu, przy wyjściu są ulotki, które ogłaszają również inne terminu Festiwalu, ale nie będzie wtedy polskiego tłumaczenia),

     Zapisy i więcej informacji na [www.chemin-neuf.pl](http://www.chemin-neuf.pl)



<!--EndFragment-->