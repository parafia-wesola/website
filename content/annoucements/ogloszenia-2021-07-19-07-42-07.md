---
type: annoucement
title: ogłoszenia parafialne i duszpasterskie
date: 2021-07-19T07:37:37.672Z
---
<h4 style="text-align:center;">XVI Niedziela zwykła – 18 lipca 2021</h4>

1. **Wakacyjny układ** **Mszy świętych niedzielnych: godz. 8, 10, 12 i 18**.\
   **Kancelaria parafialna** czynna: **wtorki i czwartki od 18.45 do 19.30**.
2. Dziś rozpoczyna się XXII Ogólnopolski Tydzień św. Krzysztofa, który będziemy obchodzić w dniach 18-25 lipca br. W przyszłą niedzielę z tej okazji po Mszach o 10 i 18 błogosławić będziemy samochody i zbierać ofiary na wsparcie misyjnego stowarzyszenia MIVA Polska, które zajmuje się pomocą misjonarzom w zdobywaniu środków transportu. Dzięki ofiarom zebranym podczas ubiegłorocznej *Akcji św. Krzysztof 1 grosz za 1 kilometr*, MIVA Polska zrealizowała 78 projektów na 137 różnych pojazdów w 26 krajach świata. Zakupione zostały 52 samochody, 2 ambulanse, 4 busy, 24 motocykle, 51 rowerów dla katechistów, 2 traktory i 1 koń z wozem.
3. Skończyliśmy zapisy na **weekend parafialny**. Cieszymy się każdą osobą. Wszystkim (zapisanym i niezapisanym) proponujemy czas w niedzielę 25 lipca po Mszy św.\
   w południe. Najpierw zjemy składkowy obiad (prosimy o doniesienie czegoś na wspólny stół). Między godz. 14 a 16 będą do wyboru: spotkanie dla nastolatków, dla par niesakramentalnych, dla osób zainteresowanych propozycjami parafii, zwiedzanie kościoła z przewodnikiem lub zakamarków domu rekolekcyjnego. Będzie też można pograć w gry trawnikowe lub posiedzieć razem przy kawie. W tym czasie zapewniona też będzie opieka nad dziećmi.
4. W przyszłą niedzielę, 25 lipca 2021 r. będziemy po raz pierwszy obchodzić Światowy Dzień Dziadków i Osób Starszych. Został on ustanowiony przez papieża Franciszka na czwartą niedzielę lipca, w bliskości wspomnienia świętych Joachima i Anny, dziadków Pana Jezusa.
5. Dostaliśmy podziękowania od Caritasu i programu Rodzina Rodzinie dla wszystkich osób wspierających rodziny w Syrii. Caritas Polska dziękuje za Wasze Wielkie serca i chęć niesienia pomocy potrzebującym. Całość listu można przeczytać w gablocie.
6. Wspólnota *Chemin Neuf* zaprasza młodzież na wyjazdy wakacyjne:\
   w wieku **18-33 lat** – do *Budapesztu* od **27 lipca do 1 sierpnia** na *Changemakers* – czas dla młodych, którzy chcą budować wizję naszej wspólnej przyszłości (jedzie o. Adam, propozycja dostępna dla znających angielski lub francuski),\
   oraz do opactwa *Hautecombe we Francji* **od 1 do 8 sierpnia** na Festiwal ewangelizacyjny *Next step* (tu będzie tłumaczenie na polski, dostępne są ulotki)

**Dziękujemy** za wsparcie **prac remontowych** w domu rekolekcyjnym i w kościele! Prosimy jedną osobę o stanięcie z **tacą** przed kościołem. Bóg zapłać!

<!--EndFragment-->