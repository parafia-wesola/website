---
type: annoucement
title: ogłoszenia parafialne i duszpasterskie
date: 2022-04-09T23:09:01.633Z
---
<h4 style="text-align:center;">VI Niedziela Wielkiego Postu – Niedziela Palmowa Męki Pańskiej - 10 kwietnia 2022</h4>

1. Dziś Niedziela Męki Pańskiej – Niedziela Palmowa

   * na początku każdej Mszy świętej błogosławimy palmy,
   * Liturgie o 12.00 i o 18.00 rozpoczniemy na zewnątrz,
   * Kawiarenka parafialna będzie otwarta po Mszy w południe i wieczorem,
   * 19.30 zapraszamy na spotkanie z publicystą p. Tomaszem Terlikowskim. Będzie to rozmowa nt. jaki jest nasz Kościół, jaki będzie a jaki już nie będzie? Będziemy mieli możliwość reakcji i zadawania pytań, a całość będzie transmitowana na parafialnym YouTube.
2. We wtorek wieczorem zapraszamy do skorzystania z możliwości **spowiedzi** od 18.40 aż do 23.00. Będzie kilku księży dyspozycyjnych i najlepsze możliwe warunki na spowiedź!\
   O 20.00 w kaplicy rozpoczniemy **Wieczór pojednania** przez wspólne uwielbienie, wysłuchanie świadectwa o przyjęciu miłosierdzia i wprowadzenie do kroków pojednania.
3. Wciąż jeszcze można wesprzeć biednych przez parafialny **Caritas** poprzez

   * zapisanie 1% podatku na pomoc najbardziej potrzebującym (numer KRS na ulotkach z tyłu kościoła *(KRS Diecezji Warszawsko-Praskiej 0000223182 z dopiskiem Caritas Wesoła Opatrzności Bożej)*,
   * przelew na konto parafii z dopiskiem „Caritas”,
   * „**Kosz miłosierdzia**” na dary dla najuboższych z naszej parafii (można składać środki chemiczne i żywność z długą datą zdatności do spożycia).
4. Triduum Paschalne:

   * W **Wielki Czwartek** nie ma Mszy porannej. Kto może, zapraszamy do dołączenia do naszych księży na Liturgię Krzyżma celebrowaną o 10.00 w konkatedrze na Kamionku (w katedrze trwa remont). We czwartek o 19.00 zapraszamy na Liturgię Wieczerzy Pańskiej. Potem do północy będzie możliwość Adoracji Najświętszego Sakramentu w Ciemnicy (w kościele).
   * W **Wielki Piątek** o 9.00 zapraszamy na Jutrznię, potem Adoracja będzie przez cały dzień do 17.30 (z przerwą na Drogę Krzyżową). Liturgię Męki Pańskiej sprawować będziemy o 19.00.
   * W **Wielką Sobotę** błogosławimy pokarmy w kościele od 9.00 do 15.00 (co pół godziny). W kaplicy, przy Grobie Pańskim, będzie Jutrznia o 9.00, a Adoracja Najświętszego Sakramentu możliwa do 15.30. Na celebrację Wigilii Paschalnej zapraszamy do kościoła na 21.00. Zachęcamy do przyniesienia własnych świec z ochronką dobrze zabezpieczającą przed kapaniem wosku. Sprzątanie wosku z podłogi jest bardzo trudne. Ta liturgia będzie transmitowana do kaplicy.
   * Wszystkie trzy wieczorne liturgie Triduum Paschalnego będą transmitowane w internecie i na ścianę kościoła.
   * W **procesji** rezurekcyjnej pójdziemy na cmentarz na koniec Wigilii Paschalnej. Wspólne uwielbienie zakończy naszą modlitwę, a po niej zapraszamy na gorącą czekoladę.\
     Jest prośba, żebyśmy zrezygnowali w tym roku z używania petard i fajerwerków, żeby uniknąć skojarzeń z odgłosami toczącej się niedaleko nas wojny.
5. Niedziela Miłosierdzia (2. Niedziela Wielkanocy) to **święto Caritasu**. Zapraszamy na spotkanie osoby zaangażowane w Parafialnym Zespole Caritas, jak i w Wolontariacie Ukraina, a również wszystkich pragnących dołączyć do jakiejś formy wolontariatu przy naszej parafii. Spotkamy się w 24 kwietnia o 15.00 na modlitwę Koronką, a potem na spotkanie z gościem i między nami. Szczegóły podamy za tydzień.
6. Po błogosławieństwie końcowym zaśpiewajmy Suplikację o zakończenie wojny na Ukrainie.
7. W tym tygodniu pożegnaliśmy śp. Marię Chachulską. *Dobry Jezu…*

<!--EndFragment-->