---
type: annoucement
title: ogłoszenia parafialne i duszpasterskie
date: 2021-12-27T23:33:24.859Z
---
<!--StartFragment-->

<h4 style="text-align:center;">I Niedziela po Narodzeniu Pańskim – 26 grudnia 2021    Niedziela Świętej Rodziny: Jezusa, Maryi i Józefa</h4>

1. Dziś przeżywamyniedzielę w oktawie Bożego Narodzenia, czyli **Niedzielę Świętej Rodziny**. Na wszystkich Mszach modlimy się za rodziny, zapraszamy do odnowienia przyrzeczeń małżeńskich.\
   W poniedziałek 27 grudni obchodzimy święto św. Jana Apostoła i Ewangelisty, na Mszach św., zarówno rano jak i wieczorem, błogosławimy wino.\
   We wtorek 28 grudnia zapraszamy na **Uwielbienie kolędowe** – modlitwę przy żłóbku w kościele. Będzie transmisja na YouTube parafii.
2. **Adorację** Najświętszego Sakramentu w ten weekend i następny proponujemy tylko w niedzielę od godz. 15 (nie będzie Adoracji w sobotę 1 stycznia).\
   31 grudnia wieczorem odprawimy **Mszę dziękczynną na zakończenie roku** kalendarzowego o godz. 18.00.
3. 1 stycznia obchodzimy **Uroczystość Świętej Bożej Rodzicielki Maryi**. Jest to też **Światowy Dzień Pokoju**. Msze będą w rozkładzie niedzielnym (bez Mszy o godz. 7, czyli będą o 9, 10.30, 12 i 18).
4. **Pierwsza sobota** wypada w Nowy Rok. Zapraszamy na nabożeństwo pierwszo-sobotnie o 17.00.
5. W niedzielę 9 stycznia zainaugurujemy **parafialną kawiarenkę**. Po Mszach zapraszamy, żeby zostać w kawierence, gdzie będzie też okazja, by porozmawiać o pytaniach synodalnych. Dodatkowo wieczorem będzie spotkanie z nauczaniem, na którym będzie można otwarcie porozmawiać o Kościele i o przeżywaniu bycia Kościołem poprzez uczestnictwo w spotkaniach małych grup. Zapraszamy wszystkich zainteresowanych, szczególnie tych, którzy już uczestniczą w grupach takich jak Koła Żywego Różańca, Wspólnota *Zwiastowanie*, Grupa Męska, Fraternie *Chemin Neuf* i inne.
6. Świąteczne spotkanie Kół Żywego Różańca i seniorów proponujemy w poniedziałek 10 stycznia o 15.00 na plebanii. Zapraszamy również seniorów niezaangażowanych w KŻR.
7. **Dziękujemy** wszystkim za życzenia świąteczne i noworoczne. Jako parafia otrzymaliśmy m.in. życzenia od MIVA Polska - Stowarzyszenie na rzecz misyjnych środków transportu. Przy tej okazji dostaliśmy podziękowanie za przekazanie kwoty 3 590 zł na wsparcie misjonarzy. Ważne to dla nas, bo przed kilku laty również misja *Chemin Neuf*, prowadząca szpital w Czadzie, otrzymała w darze samochód sponsorowany przez MIVA Polska.
8. **Parafialny Odział Caritas** przygotował z tym roku 81 paczek świątecznych, z których 48 trafiło do osób samotnych i starszych a 23 do rodzin z dziećmi. Bardzo dziękujemy. Przy tej okazji możemy podać nowy oficjalny skład zarządu: prezes Iza Marciszuk, skarbnik Jerzyna Kojder i sekretarz Magda Pachecka. Gratulujemy im pierwszej udanej misji, dziękujemy wszystkim członkom oddziału Caritas, którzy kontynuują swoje zaangażowanie, niektórzy już od wielu lat, dziękujemy wolontariuszom oraz wszystkim ofiarodawcom.
9. Ogłoszenie dotyczące tegorocznej **Wizyty duszpasterskiej (kolędy)**. Zgodnie z zaleceniami diecezjalnymi dotyczącymi parafii miejskich, odwiedzać będziemy jedynie rodziny, które indywidualnie wyrażą taką wolę. Można to zrobić wypełniając formularz dostępny przy wyjściu z kościoła i kaplicy lub w internecie. Po otrzymaniu takiego zgłoszenia będziemy kontaktować się, żeby umówić spotkanie. Do wyboru będzie nasza osobista wizyta w domach lub spotkanie online. Będziemy wdzięczni za wyrażenie chęci spotkania do 9 stycznia.
10. Przypominamy o trwającym **synodzie** o synodalności. Zachęcamy do modlitwy i do rozmowy w domach i rożnych grupach na zaproponowane tematy. Ankiety synodalne można złożyć do skrzyni przed ołtarzem (wtedy i my w parafii możemy mieć z nich pożytek, poznając Wasze opinie i refleksje). Można też przesyłać bezpośrednio do Diecezji w formie papierowej\
    lub elektronicznej.
11. W tym tygodniu pożegnaliśmy: śp. Józefa Konaka i śp. Jerzego Włodarczyka. *Dobry Jezu…*

<!--EndFragment-->