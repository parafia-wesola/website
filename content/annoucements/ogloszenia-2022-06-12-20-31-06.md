---
type: annoucement
title: ogłoszenia parafialne i duszpasterskie
date: 2022-06-12T20:22:51.444Z
---
<!--StartFragment-->

**Uroczystość Najświętszej Trójcy – 12 czerwca 2022**

1. Dziś 12 czerwca obchodzimy Uroczystość Najświętszej Trójcy i jest to **święto naszej parafii**. Razem wielbijmy Boga jak dar Jego Opatrzności i za naszą parafię. Uroczysta Msza św. sprawowana będzie o godz. 12.00 (przy ołtarzu polowym), a po niej zapraszamy dorosłych i dzieci na atrakcje kulinarne oraz gry i zabawy integracyjne. Dziękujemy wszystkim, którzy w ostatnich dniach włączyli się w różne przygotowania. Serdecznie dziękujemy Państwu Joli i Piotrowi Stefańskim za nowe nasadzenia wokół ołtarza polowego i cały trud wkładany w utrzymanie terenu zielonego wokół kościoła (szczególnie przy figurze Maryi). Dziękujemy Paniom z kółek różańcowych za przygotowanie smalcu, wszystkim, którzy przynieśli sałatki i ciasta. Grupie „Wiara i praca” za kąt z herbatą i kawą. Panom z 4 Muszkietera za grille, harcerzom za pomoc w ustawieniu terenu, wszystkim pomagającym wczoraj w sprzątaniu i ustawianiu, wszystkim służącym dzieciom (Kinga i Paweł Łęczyccy, Piotr Parzonka, rodzina Szczepkowskich i in.), nastolatkom przygotowującym się do bierzmowania za różne posługi. Dziękujemy wszystkim zaangażowanym w Caritas i tym, którzy dziś też wesprą nasz parafialny Oddział Caritasu. Dziękujemy też za wszystkie ofiary składane do puszek. Przypominamy, że pomimo obecności osób pomagających przy dzieciach, odpowiedzialność za nie ponoszą rodzice. Szczególna propozycja dla dzieci to półgodzinna inscenizacja „Gwiezdnych wojen” przewidziana na 14.30.

   **Adoracja** Najświętszego Sakramentu dziś będzie w kościele od godz. 16.00 do Mszy wieczornej.\
   W następny weekend ze względu na ślub nie będzie Adoracji w sobotę, zapraszamy w następną niedzielę od 15.00.
2. **Nabożeństwa** czerwcowe,odprawiamy codziennie o 17.30. W związku z nabożeństwami wieczorna modlitwa różańcowa zaczyna się o 17.00, a nie ja zwykle ok. 17.30.
3. Za tydzień w sobotę, 18 czerwca o 10.00 zapraszamy **ministrantów** na przedostatnią zbiórkę. Będzie to zbiórka sportowa, więc potrzebne są odpowiednie stroje.
4. **Procesja Bożego Ciała** 16 czerwca wyruszy z naszej parafii po Mszy o 10.30. Przejdziemy ulicami Skargi, Moniuszki, Kilińskiego, Chopina, Armii Krajowej, 1 Praskiego Pułku do parafii wojskowej. Dwa ołtarze będą po naszej stronie (przed domem Państwa Maciążek przy ul. Kilińskiego oraz przy krzyżu, na skrzyżowaniu Armii Krajowej i 1 Praskiego Pułku) a dwa kolejne ołtarze będą już za torami. Na zakończenie nie będzie Mszy w par. Jana Pawła II. Zachęcamy do licznego udziału w Mszach świętych (do wyboru 7.00, 9.00 10.30 i 18.00, nie będzie Mszy o 12.00) oraz w procesji, którą na nowo chcemy przeżyć w tradycyjnej formie, łączącej nasze parafie, jako wyznanie wiary obecność Jezusa\
   w Najświętszym Sakramencie.
5. W następną niedzielę będzie z nami o. Marcin Borządek ccn, proboszcz parafii w Mistowie. **Taca** będzie wsparciem budowy kościoła w tej zaprzyjaźnionej parafii. \
   Będą też dwie zbiórki do **puszek**:

   * Diecezjalna zbiórka na stypendia naukowe dla księży studiujących za granicą, oraz 
   * Zbiórka na leczenie 2-letniego chłopca – Frania Winiarczyka, cierpiącego na rozległy nowotwór rdzenia mózgu.
6. W następną niedzielę 19 czerwca zapraszamy **młodzież** na 19.15 do salki Tymoteusz na ostatnie spotkanie – dyskusję nt. Kościoła.
7. Zapraszamy wszystkich chętnych na lipcowy **weekend parafialny 23-24 lipca**. Będzie to czas relacji, formacji i modlitwy. Budując razem naszą parafię, tym samym budujemy razem Kościół (przez duże „K”). Spędzimy razem cały dzień w sobotę i w niedziele czas od Mszy św. o 12.00. Przewidujemy opiekę nad dziećmi. Koszt pokrywający posiłki i uczestnictwo w całym dniu sobotnim i niedzielnym popołudniu to 80 zł od osoby dorosłej, 50 zł w przypadku dzieci powyżej 3 roku życia, dzieci z rodzin wielodzietnych od trzeciego przyjmujemy bez opłat). Prosimy o zapisywanie się przez formularz dostępny [pod linkiem tutaj](https://forms.gle/4JD7tWxrY9sJSoNcA), można też zapisać się mailowo lub telefonicznie. Odpowiemy na wszystkie pytania, można dzwonić do o. Adama, o. Krzysztofa lub s. Kasi. Cieszymy się na ten wspólnie spędzony czas latem.
8. **Wakacyjna pielgrzymka parafialna** śladami Jerzego Nowosielskiego. Hajnówka-Grabarka-Gródek-Michałowo-Supraśl. Nowe zapisy trafiają już na listę rezerwową. Przypominamy informację zawartą w formularzu, że do pełnego zapisu potrzeba wpłacić zaliczkę w wysokości 130 zł.

   * **Wyjazd** 25 lipca rano, **powrót** 27 lipca wieczorem
   * **Zapisy**: [](https://forms.gle/F3yUqAN1R8FGsRUQ7)[przez link tutaj](https://forms.gle/V2Cng1x2zMcxtRNE6), można też zgłaszać się mailowo i telefonicznie
   * **Koszt**: około 600 zł\
     W ramach ceny zapewniamy:

     * nocleg w zabytkowym hotelu w Tykocinie, gdzie kręcono sceny do filmu "U Pana Boga w ogródku",
     * autokar do naszej dyspozycji,
     * posiłki: poniedziałek - obiadokolacja w miejscu zakwaterowania, wtorek - śniadanie\
       i kolacja przy ognisku, środa - śniadanie i obiad,
     * atrakcje: jeśli czas i pogoda pozwolą zajrzymy do Puszczy Knyszyńskiej, popłyniemy w rejs tramwajem wodnym wzdłuż **zabytkowej** części Tykocina, a następnie po **bogatym ekologicznie**, pełnym ptaków odcinku **Narwii,**
     * zwiedzanie miejsc związanych z Jerzym Nowosielskim i prawosławiem silnie obecnym na Podlasiu.
     * Zapewniamy miłą atmosferę wakacyjną, ale też czas na wspólną i osobistą modlitwę, wieczór przy ognisku...
9. Wspólnota Chemin Neuf serdecznie też zaprasza:

   * **nastolatków** – na tydzień w góry (Wołkowyja w Bieszczadach) w dn. 11-17 lipca (będzie tamo. Marcin),
   * **młodzież** w wieku 18-30 lat – na Festiwal „Welcome to Paradise” w Hautecombe, opactwie we Francji niedaleko Lyonu w dn. 31 lipca do 5 sierpnia (będzie tam o. Adam, wyjazd autokarem możliwy Warszawy lub z Łodzi, dla młodzieży z Ukrainy mamy możliwość pokrycia kosztów tego pobytu, przy wyjściu są ulotki, które ogłaszają również inne terminu Festiwalu, ale nie będzie wtedy polskiego tłumaczenia),\
     Zapisy i więcej informacji na [www.chemin-neuf.pl](http://www.chemin-neuf.pl)
10. W tym tygodniu nie będzie o. Adama – wyjeżdża na rekolekcje, poleca się modlitwie.

<!--EndFragment-->