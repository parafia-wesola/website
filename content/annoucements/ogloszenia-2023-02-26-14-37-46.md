---
type: annoucement
title: ogłoszenia parafialne i duszpasterskie
date: 2023-02-26T14:27:16.498Z
---
<!--StartFragment--><h4 style="text-align:center;">I Niedziela Wielkiego Postu – 26 lutego 2023</h4>

W dzisiejszą **niedzielę**:

* zapraszamy na **Adorację** Najświętszego Sakramentu od godz. 15.00 do 17.50,
* w ramach **„Roku Nowosielskiego”** proponujemy wykład p. Michała Klingera, dyplomaty, teologa prawosławnego, osobistego znajomego prof. Nowosielskiego dzisiaj o 19.30 w kaplicy domu rekolekcyjnego. Będzie to wprowadzenie do teologii ikony. Mamy już też harmonogram wielu kolejnych wydarzeń w związku z prof. Nowosielskim, które organizujemy razem z Biblioteką Dzielnicy Wesoła. Jeszcze niedefinitywna wersja plakatu i ulotki jest już dostępna, zawiera m.in. daty zwiedzania z przewodnikiem kościoła i kaplicy,    
* zapraszamy do **kawiarenki**. Dziś po Mszach o 12.00 i o 18.00 będzie można wypić herbatę, dobrą kawę, zjeść ciastko, a przede wszystkim spotkać się i porozmawiać.

1. **Dziękujemy** wszystkim, którzy w zeszłym tygodniu wspomogli materialnie i finansowo budowę szpitala i przyjęcie uchodźców w Drohobyczu na Ukrainie. Wielki TIR odjechał od nas bardzo wypełniony, a do puszek zebrano 13 496 zł.\
   Dziś również włączamy się w ogólnopolską zbiórkę **Caritasu** na wsparcie Ukrainy (puszki są przed kościołem).
2.  Dziś po Mszy św. wieczornej odbędzie się **druga próba chóru**, który zaśpiewa podczas Triduum Paschalnego. Serdecznie zapraszamy osoby potrafiące śpiewać - te które już w tym przedsięwzięciu uczestniczyły i te, które chciałyby spróbować. Próby będą odbywały się co niedziela w sali Domu rekolekcyjnego. Będzie można dołączyć jeszcze w tym i w przyszłym tygodniu.
3.  Podczas Wielkiego Postu w każdą niedzielę odprawiamy **Gorzkie Żale** o godz. 17.15. W piątki zapraszamy na nabożeństwo **Drogi Krzyżowej** po Mszy św. wieczornej dla dorosłych i starszej młodzieży, a o 16.45 z myślą o dzieciach. W gablotce znajduje się plakat z zaproszeniem na liturgię stacyjną w kolejnych parafiach warszawskich.
4.  W tym roku **Rekolekcje Wielkopostne** w naszej parafii odbędą się w dniach 5-8 marca, tj. od następnej niedzieli.. Głosić je będzie ks. Krzysztof Kralka, pallotyn, ewangelizator i rekolekcjonista, założyciel i dyrektor Pallotyńskiej Szkoły Nowej Ewangelizacji, a  wraz z nim małżeństwo Mariusz i Wioletta Antoszczuk oraz młodzi z King’s Kids. Tytuł rekolekcji: „Odnowieni w Chrystusie”. Msze święte z nauką rekolekcyjną będą odprawiane o 7.00, 10.30 i 19.00 (a nie o 18.00 jak zwykle.). Od poniedziałku do środy jeszcze przed Mszą tj. o 18.00 zapraszamy na Różaniec, a o 18.30 – na Adorację w ciszy, a po Mszy, ok. 20.00 na czas nauczania i modlitwy. Od poniedziałku do środy będą też spotkania dla szkół: o 9.00 – klasy 1-4, o 12.00 – klasy 5-8, a o 17.30 – młodzież licealna i starsza.
5. **Dzieci**: w dniach 22-23 kwietnia będzie organizowany weekend ewangelizacji dzieci „**Tymoteusz**. W tym roku jest to weekend tylko dla dzieci pierwszo-komunijnych z naszej parafii i z parafii z Mistowa. Jest to ważny i piękny czas zarówno dla dzieci jak i dla posługujących, wspaniały czas ewangelizacji, mówienia dzieciom o Jezusie przez słowa, świadectwa, gry, zabawy, piosenki. Już dziś otwieramy zapisy dla posługi. Do której zapraszamy:
6.  **nastolatków 11-14** lat, którzy mogą się wpisywać do grupy wokalnej, teatralnej, muzycznej i choreograficznej. Liczba miejsc w tych grupach jest ograniczona, a zapisywać można się przez formularz dostępny na stronie i na facebooku: <https://forms.gle/qMpFiRBJndexpqVB7>
7. **dorosłych i nastolatków 16-18** lat do prowadzenia grupek dzieci, jak i do pomocy w przygotowaniach materialnych wokół weekendu w piątek wieczór i w niedzielę. Tych, którzy chcieliby pomóc w weekendzie Tymoteusz, prosimy o kontakt w zakrystii, telefonicznie lub mailowo z s. Kasią lub z którymś z ojców.
8. Zaplanowaliśmy **czas przygotowania dla tych, którzy będą w posłudze**,w sobotę, 25 marca od godz. 10.00 do 13.30.
9. **Pary małżeńskie** (również pary **niesakramentalne**) zapraszamy do udziału w rekolekcjach online „Wzrastać w miłości” – 5 wieczorów poniedziałkowych od godz. 20.00 do 21.00, zaczynając od jutra dn. 27 lutego. Wymagany zapis na adres [kana@chemin-neuf.pl](mailto:kana@chemin-neuf.pl) lub tel. +48 694 422 000.
10. **Zakończyliśmy** zaplanowaną **wizytę kolędową**. Stopniowo kontaktować się będziemy i indywidualnie odwiedzać tych, których z różnych powodów nie mieliśmy okazji spotkać. Jeśli ktoś jeszcze mam takie pragnienie naszych odwiedzin, a go jeszcze nie zgłosił, to bardzo prosimy o maila na [kancelararia@parafiawesola.pl](mailto:kancelararia@parafiawesola.pl) . Serdecznie dziękujemy za możliwość spotkań kolędowych, dzielenie tym, co przeżywacie oraz za ofiary przy tej okazji składane.
11. **Kancelaria parafialna** od tego tygodnia będzie czynna już jak zwykle w ciągu roku: poniedziałki 16.30-17.30, środy 18.45-19.30, piątki 7.45-8.15 i 16.30-17.30.
12. Powierzamy Waszej modlitwie **jubilata o. Krzysztofa** Charańczuka. Jutro tj. 27 lutego kończy 50 lat. Wdzięczni za jego obecności pośród nas, prośmy o łaskę dalszego pięknego życia i posługiwania!
13.  **Pożegnaliśmy** w tym tygodniu śp. Krzysztofa Śledziewskiego. Dobry Jezu…

<!--EndFragment-->