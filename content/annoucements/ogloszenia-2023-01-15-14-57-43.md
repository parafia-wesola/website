---
type: annoucement
title: ogłoszenia parafialne i duszpasterskie
date: 2023-01-15T14:45:20.147Z
---
<!--StartFragment--><h4 style="text-align:center;">II Niedziela Zwykła – 15 stycznia 2023</h4>

1. **Dzieci** w wieku 5-11 lat zapraszamy serdecznie na **bal karnawałowy** "Karnawał Świata". Zabawa odbędzie się 21.01, w godzinach 11-14, w dolnej sali Domu rekolekcyjnego. Obowiązują przebrania. Gwarantujemy super zabawę, poczęstunek i napoje. Zapisy prosimy kierować mailowo: kinga_leczycka@wp.pl. W treści wiadomości prosimy o podanie imienia i nazwiska dziecka, wieku oraz telefonu kontaktowego do opiekuna prawnego. Ilość miejsc jest ograniczona. Będziemy wdzięczni za dobrowolną, drobną ofiarę za ten bal, którą można składać do puszki. Środki te przeznaczymy na poczęstunek i materiały potrzebne do zrealizowania zabawy. Zapraszamy.
2.  W dniach 18-25 stycznia trwać będzie **Tydzień Modlitw o Jedność Chrześcijan**. Zapraszamy do włączenia się do tej wspólnej modlitwy w intencji tak ważnej dla samego Jezusa jak i dla misji ewangelizacyjnej Kościoła. W gablotce i w internecie dostępny jest program spotkań każdego dnia w innym kościele. Zachęcamy do dołączenia do modlitwy chrześcijan innych wyznań.\
   W sobotę 21 stycznia o godz. 19.00 zapraszamy u nas do kaplicy Domu rekolekcyjnego na nabożeństwo, po nim poczęstunek i spotkanie z gościem ks. Piotrem Gasiem, proboszczem parafii ewangelicko-augsburskiej Świętej Trójcy w Warszawie, przewodniczącym warszawskiego oddziału Polskiej Rady Ekumenicznej.
3.  **Wspólnota Zwiastowanie** zaprasza na wieczorną Eucharystię w intencji **małżeństw w kryzysie** w trzeci piątek miesiąca tj. 20 stycznia o godz. 18.00 oraz na modlitwę uwielbienia przed Najświętszym Sakramentem od 19.00 do 19.30. \
   Zapraszamy także wszystkich potrzebujących **modlitwy wstawienniczej** w każdy pierwszy czwartek miesiąca o 19.00 w sali Zwiastowanie. 
4.  Już za tydzień zaczynamy w naszej parafii **Kurs dla narzeczonych**! Zapraszamy pary planujące ślub kościelny, również pary, które nie mają jeszcze ustalonego terminu ślubu. Wciąż jeszcze można się zapisać. Rozpoczniemy 23 stycznia, poprowadzą małżeństwa i o. Krzysztof. Dostępne są ulotki.
5.  W kolejną niedzielę 22 stycznia zapraszamy do **kawiarenki** karnawałowej. Po Mszach o 12 i o 18 będzie można wypić herbatę, dobrą kawę, zjeść ciastko, a przede wszystkim spotkać się i porozmawiać.
6.  W następną niedzielę gościć też będziemy pośród nas **ojca Sebastiana Ostryńskiego**, wcześniej wikariusza naszej parafii, obecnie zaangażowanego w misje *Chemin Neuf* na Filipinach. Opowie o pracy pośród ubogich i pośród studentów oraz zbierać będzie ofiary na wsparcie tych misji.  
7.  Kontynuujemy **wizytę duszpasterską**. W tym tygodniu chcielibyśmy odwiedzić:\
   **Poniedziałek**, 16 stycznia: ul. Sikorskiego 45-65a\
   **Wtorek**, 17 stycznia: ul. Sikorskiego 66-107a\
   **Środa**, 18 stycznia: ul. Sikorskiego 108-126, Armii Krajowej 1-14a\
   **Czwartek**, 19 stycznia: ul. Armii Krajowej 15-44\
   **Piątek**, 20 stycznia: ul. Armii Krajowej 45-54a; 56a; 56b (osiedle 56, tzw. mleczarskie nie w piątek w sobotę)\
   **Sobota**, 21 stycznia: ul. Armii Krajowej 56; 57-75 Rozpoczynamy wizytę o godz. 16.00 (w soboty o 14.00).\
   Program na styczeń dostępny jest internecie i w gablotce.
8.  W tym tygodniu pożegnaliśmy śp. Czesława Porębę i śp. Zofię Pawińską. *Dobry Jezu…*

<!--EndFragment-->