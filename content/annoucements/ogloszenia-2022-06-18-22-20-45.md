---
type: annoucement
title: ogłoszenia parafialne i duszpasterskie
date: 2022-06-18T22:12:16.011Z
---
<h4 style="text-align:center;">XII Niedziela Zwykła – 19 czerwca 2022</h4>

1. Dziś w **niedzielę**:

* Dziś jest z nami o. Marcin Borządek ccn, proboszcz parafii w Mistowie. Głosi słowo Boże i pomaga nam w parafii a ofiary zbierane na tacę w całości są wsparciem budowy kościoła w tej zaprzyjaźnionej parafii,
* Adoracja Najświętszego Sakramentu od 15.00 do Mszy wieczornej,
* spotkanie *Młodzi Open* nt. Kościoła – w sali Tymoteusz o 19.15 (za tydzień planowane ognisko – ostatnie spotkanie dla młodzieży przed wakacjami),
* dziś po Mszach mamy też dwie zbiórki do **puszek**: 1. Diecezjalna zbiórka na stypendia naukowe dla księży studiujących za granicą, oraz 2. Zbiórka na leczenie 2-letniego chłopca – Frania Winiarczyka, cierpiącego na rozległy nowotwór rdzenia mózgu.

2. **Ministrantów** zapraszamy w sobotę za tydzień na ostatnią zbiórkę przed wakacjami, Podsumujemy ostatni rok oraz wspólnie będziemy świętować rozpoczęcie wakacji.
3. Za tydzień ostatnia przed wakacjami **animacja dla dzieci** podczas Mszy św. o 12.00, także na tej Eucharystii podziękujemy za miniony rok szkolny.
4. **Dziękujemy** wszystkim za wspólne świętowanie w ramach odpustu i festynu parafialnego w ubiegłą niedzielę. Wiele osób ofiarowało swój czas i siły. Serdecznie dziękujemy Państwu Joli i Piotrowi Stefańskim za nowe nasadzenia wokół ołtarza polowego i cały trud wkładany w utrzymanie terenu zielonego wokół kościoła (szczególnie przy figurze Maryi). Dziękujemy Paniom z kółek różańcowych za przygotowanie smalcu, wszystkim, którzy przynieśli sałatki i ciasta. Pani Lusi dziękujemy za zupę. Grupie „Wiara i praca” za kąt z herbatą i kawą. Panom z 4 Muszkietera za grille, harcerzom za pomoc w ustawieniu terenu, wszystkim pomagającym w sprzątaniu i ustawianiu, wszystkim służącym dzieciom (Kinga i Paweł Łęczyccy, Piotr Parzonka, rodzina Szczepkowskich i in.), nastolatkom przygotowującym się do bierzmowania za różne posługi. Dziękujemy wszystkim zaangażowanym w Caritas i tym, którzy wsparli nasz parafialny Oddział Caritasu.
5. **Nabożeństwa** czerwcowe,odprawiamy codziennie o 17.30. W związku z nabożeństwami wieczorna modlitwa różańcowa zaczyna się o 17.00.
6. **Uroczystość św. Jana Chrzciciela** obchodzimy w czwartek 23 czerwca (w środę wieczór Msza św. jest z wigilii uroczystości). Jest to też 17. rocznica święceń biskupich pasterza Diecezji bp. Romualda Kamińskiego.
7. W piątek 24 czerwca przypada **Uroczystość Najświętszego Serca Pana Jezusa**. Msze św. o 7.00, 10.30 i 18.00 (po Mszy wieczornej odmówiony zostanie akt wynagrodzenia „O Jezu najsłodszy”, za jego publiczne odmówienie można otrzymać odpust zupełny). W tym dniu modlimy się o świętość kapłanów, a z racji uroczystości nie obowiązuje wstrzemięźliwość od pokarmów mięsnych.
8. Serdecznie zapraszamy na *ostatnie przed wakacjami* spotkanie **Wiara i Praca** - w najbliższy piątek 24 czerwca. Spotkanie rozpoczniemy wspólną Eucharystią o godzinie 18.00 w naszym Kościele. Dalsza część spotkania odbędzie się w Sali ks. Prałata Wysockiego. Tym razem pochylimy się wspólnie nad tematem pracy z osobami, które są od nas różne w sposobie działania, wyrażania siebie i myślenia o świecie. Zastanowimy się do jakiej drogi współpracy z innymi zaprasza nas Jezus? Zakończymy czasem braterskim, przy małym poczęstunku i herbacie.
9. Zapraszamy wszystkich chętnych na lipcowy **weekend parafialny 23-24 lipca**. Będzie to czas relacji, formacji i modlitwy. Budując razem naszą parafię, tym samym budujemy razem Kościół (przez duże „K”). Spędzimy razem cały dzień w sobotę i w niedziele czas od Mszy św. o 12.00. Koszt: 80 zł. od osoby dorosłej, 50 zł dla dzieci powyżej 3 roku życia, od 3 dziecka przyjmujemy bez opłat). Prosimy o zapisywanie się przez formularz dostępny na stronie parafii www i facebookowej, można też zapisać się mailowo lub telefonicznie. Cieszymy się na ten wspólnie spędzony czas latem.
10. Wspólnota Chemin Neuf serdecznie też zaprasza:

* **nastolatków** – na tydzień w góry (Wołkowyja w Bieszczadach) w dn. 11-17 lipca (będzie tamo. Marcin),
* **młodzież** w wieku 18-30 lat – na Festiwal „Welcome to Paradise” w Hautecombe, opactwie we Francji niedaleko Lyonu w dn. 31 lipca do 5 sierpnia (będzie tam o. Adam, wyjazd autokarem możliwy Warszawy lub z Łodzi, dla młodzieży z Ukrainy mamy możliwość pokrycia kosztów tego pobytu, przy wyjściu są ulotki, które ogłaszają również inne terminu Festiwalu, ale nie będzie wtedy polskiego tłumaczenia),

Zapisy i więcej informacji na [www.chemin-neuf.pl](http://www.chemin-neuf.pl/)

11. W tym tygodniu pożegnaliśmy śp. Henrykę SABAK, Dobry Jezu..

<!--EndFragment-->