---
type: annoucement
title: ogłoszenia parafialne i duszpasterskie
date: 2024-04-15T16:46:56.436Z
---
<!--StartFragment-->

<h4 style="text-align:center;">III Niedziela Wielkanocy - 14 kwietnia 2024</h4>

1. Zachęcamy do brania do swoich buteleczek **wody święconej**, pobłogosławionej podczas Wigilii Paschalnej. W kościele i kaplicy stoją słoje z kranikiem przygotowane w tym celu.
2. W piątek 12 kwietnia rozpoczynamy REO – **Rekolekcje Ewangelizacyjne Odnowy**. Jest to propozycja Wspólnoty *Zwiastowanie* i naszej parafii. Kolejne 9 spotkań odbywać się będzie w piątki o godz. 19.00 (z wyłączeniem 3 maja). To wspaniała okazja, by usłyszeć głoszenie fundamentów naszej wiary i zaangażować się w codzienną modlitwę ze Słowem Bożym (na każdy dzień przewidziany jest fragment). Kilka nauczań (w tym pierwsze) zrobi ks. Michał Dziedzic, kilka też o. Adam. Na pierwsze spotkanie zapraszamy do kaplicy Domu rekolekcyjnego. Nie potrzeba zapisu, wystarczy pragnienie głębszego przeżywania własnej relacji z Bogiem.
3. W tym roku Wspólnota ***Chemin Neuf*** obchodzi **Jubileusz** 50 lat istnienia. W sobotę 13 kwietnia świętować będziemy w Łodzi. Na początek będzie Msza św. w katedrze z ks. kard. Grzegorzem Rysiem, a potem w Instytucie Europejskim panele dyskusyjne pod hasłem „Kościół jutra” i modlitwa końcowa. Będzie transmisja w internecie.
4. **Narodowy Marsz Życia** odbędzie się w Warszawie w przyszłą niedzielę 14 kwietnia. Rozpocznie się na Placu Zamkowym o godz. 12.30. Ma to być manifestacja na rzecz życia i rodziny, wiary\
   i wierności, a także wolności i niepodległości. A również wyraz solidarności z dziećmi poczętymi zagrożonymi aborcją i ofiarami tego przestępstwa – dziećmi, które już nigdy się nie narodzą, a także z ich matkami i ojcami, którzy często są także ofiarami tego dramatu.
5. Kilka tygodni temu daliśmy pierwsze ogłoszenie o wyjeździe na **Festiwal Parafii** latem. Jest to spotkanie dla członków parafii prowadzonych przez *Chemin Neuf* we Francji, Polsce, Brazylii i Włoch – czas formacji, modlitwy i odpoczynku. W międzyczasie dopracowywaliśmy szczegóły. Wiemy już teraz, że wspólny wyjazd autobusem będzie  26 lipca (w piątek wieczorem), a wrócimy do Wesołej 4 sierpnia (w niedzielę wieczorem). Niedziela 28 lipca to dzień na zwiedzanie. Cena za udział w Festiwalu to według możliwości między 1000 a 1300 zł i 500 zł za autobus. Dzieci do 13 roku życia mają zniżkę. Chętni mogą też dotrzeć indywidualnie samochodem lub samolotem. Szukamy też osób, które mogłyby nam pomóc w tłumaczeniach z francuskiego na polski. Prosimy o zapisy na adres [kancelaria@parafiawesola.pl](mailto:kancelaria@parafiawesola.pl) i zaliczkę w wysokości 500 zł do końca kwietnia.
6. Caritas naszej parafii prosi o przyniesienie **skarbonek** z jałmużną wiekopostną (dotyczy dzieci, które w szkole nie przekazały skarbonek katechecie). Można je zostawiać w zakrystii do 14 kwietnia.
7. Od jakiegoś czasu w kościele i kaplicy rozkładane są różnego rodzaju **ulotki**. Promowane treści nie zawsze są zgodne z Ewangelią i nauką Kościoła, a w zeszłym tygodniu, zdarzyły się też ulotki polityczne. Prosimy, aby samowolnie niczego **nie rozkładać** i za każdym razem wyłożenie ulotek lub gazet konsultować z nami.
8. PO MSZY O 12: z tyłu kaplicy stoją **krzesła** złożone w słupki, można ich używać, gdy brakuje miejsc. Prosimy jednak, żeby na koniec Mszy św. za każdym razem odstawiać je z powrotem. Bardzo dziękujemy!
9. W ostatnim tygodniu **pożegnaliśmy** śp. Ewę Stecką i śp. Ryszarda Duszyńskiego. *Dobry Jezu…*

<!--EndFragment-->