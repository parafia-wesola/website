---
type: annoucement
title: ogłoszenia parafialne i duszpasterskie
date: 2024-05-12T15:36:24.923Z
---
VII Niedziela Wielkanocy - 12 maja 2024

1. Dziś 7. niedziela Wielkanocy – Niedziela Wniebowstąpienia.\
   W domu rekolekcyjnym trwa weekend dla nastolatków.
2. W dniu wczorajszym dzieci ze szkół na terenie naszej parafii mogły po raz pierwszy w pełni uczestniczyć w Eucharystii. Od poniedziałku do piątku, w ramach ich białego tygodnia, razem z nimi będziemy modlić się na wieczornych Mszach i na nabożeństwach majowych. Dziękujemy przy tej okazji wszystkim animatorom, koordynatorom, katechetom i ekipom muzycznym, którzy w ciągu całego roku wykonali dużą pracę.\
   \
   Dzieci przeżywające **rocznicę** Pierwszej Komunii Świętej zapraszamy na Mszę dedykowaną im i ich rodzinom w dniu dzisiejszym w kościele o godz. 12.30.
3. **Nabożeństwa majowe** odprawiamy od poniedziałku do soboty, kiedy pogoda pozwala, to przy kapliczce przed kościołem. W niedziele – o 17.30.
4. Od 11 do 18 maja nasza diecezja przeżywa peregrynację **relikwii Błogosławionej Rodziny Ulmów**. Nasz dekanat rembertowski szczególnie jest zaproszony do parafii Wieczerzy Pańskiej w Warszawie-Aleksandrowie 12 maja. Cały program diecezjalny dostępny jest na plakatach w gablotce.
5. Przyszła niedziela kończy Okres Wielkanocny i jest to **Uroczystość Zesłania Ducha Świętego.** W tym roku Wspólnota *Chemin Neuf* zaprasza na przeżywanie Wigilii Zesłania w Mistowie (koło Mińska Mazowieckiego), w kościele, którego budowę wspieramy jako parafia. O 19.00 zacznie się program, o 20.00 będzie rozbudowana Liturgia Mszy św., a później całonocne uwielbienie. Będzie z nami m.in. „Głos Pana” ze Skierniewic.\
   \
   Inne miejsce z 24-godzinnym uwielbieniem to parafia św. Patryka przy ul. Rechniewskiej. Tam pomogą w uwielbieniu tacy goście jak Sylwia i Witek Wilk, Marcin Zieliński, Mate.O i Michał Król. \
   \
   **W niedzielę Zesłania Ducha Świętego** zapraszamy u nas do kawiarenki po Mszy o 12.00. W naszym kościele uwielbienie po Mszy wieczornej poprowadzi zespół młodzieżowy.
6. W piątek 17 maja o godzinie 19 zapraszamy do kawiarenki parafialnej na kolejne **spotkanie dla kobiet**. Tym razem Renata Banasińska - edukatorka, muzykolożka i opowiadaczka historii dla dzieci i dorosłych przedstawi opowieści z drogi, miedzy innymi o sile grupy, o lęku i odwadze. Szczegóły na ulotkach, serdecznie zapraszamy wszystkie panie.
7. Za dwa tygodnie, w Niedzielę Świętej Trójcy, będziemy świętować **Odpust Parafialny**. Rozpoczniemy uroczystą Mszą św. o godz. 12.00. Po Mszy będzie wspólny posiłek i różnego rodzaju atrakcje. Jest to nasze wspólne święto, włączmy się razem w jego przygotowanie… Każdy może zrobić coś większego lub mniejszego. Prosimy, żeby zapisywać się w zakrystii do pomocy w przygotowaniach w sobotę rano lub w niedzielę od 10.30 jak również w sprzątaniu na koniec. Proponujemy, żeby każda rodzina przyniosła coś na wspólny stół: sałatkę, ciasto, swojskie wyroby… Zapewniamy kiełbaski, kurczaka, kaszankę i warzywa na grilla. Do przygotowania zupy zgłosiło się jedno małżeństwo, potrzebują jednak pomocy, szukamy chętnych. **Zapisy i deklaracje pomogą nam w sprawniejszej organizacji wspólnego świętowania!**
8. Zapraszamy małych parafian do wzięcia udziału w majowym **konkursie plastycznym**: „Moja Mama Maryja”. Zadanie polega na przygotowaniu dowolną techniką pracy na bloku technicznym w formacie A4. Prace można przynosić do zakrystii jeszcze przez tydzień do 19 maja 2024. Ogłoszenie wyników i wystawa prac odbędzie się na pikniku parafialnym 26 maja 2024.
9. Zgodnie z rozporządzeniem ks. Bp. Ordynariusza, Rady we wszystkich parafiach diecezji kończą swój mandat z końcem maja i potrzebujemy wybrać nową **Radę Duszpasterską**, która będzie działać według nowych statutów. Od poprzedniej niedzieli i jeszcze przez tydzień każdy może zgłosić kandydatów do nowej rady. Przy wyjściu z kościoła znajdziecie podpisaną skrzynkę i kartki. **Na jednej kartce można wpisać jedno imię i nazwisko, wraz z krótkim uzasadnieniem.** Kandydat/kandydatka powinna być osobą pełnoletnią, zamieszkałą na terenie parafii, o dobrej opinii. Rada ma realny wpływ na życie i funkcjonowanie naszej parafii jako organ Kościoła synodalnego, w tym gronie toczą się dyskusje i wypracowywane są konkretne decyzje, proboszcz i ekipa parafii mogą usłyszeć opinie większego grona parafian. Poprzez zgłoszenie kandydatów i oddanie głosów uczestniczymy we współodpowiedzialności za naszą parafię. Listę kandydatów upublicznimy 26 maja a wybory przeprowadzimy 9 czerwca. Do nowej rady z urzędu wejdą członkowie Ekipy parafialnej oraz kilka osób mianowanych przez proboszcza.
10. **4 Muszkieter** zaprasza na „Weekend charakteru Ojca i Syna” oraz „Weekend charakteru Ojca i Córki” w dn. 24-26 maja, w Sudetach w okolicach Jeleniej Góry. Te 48 godzin to dobra inwestycja czasu dla relacji ojców z dziećmi. Ulotki są przy wyjściu, zapis na [www.4muszkieter.pl](http://www.4muszkieter.pl)
11. Otwarte są już zapisy na **obóz dla nastolatków** „W góry i do Nieba”, organizowany przez *Misję 14-18 Wspólnoty Chemin Neuf*. Odbędzie się w terminie 8-13 lipca w Korbielowie (Dom Rekolekcyjny oo. Dominikanów). Koszt obozu to 1250-1500 zł, będzie autokar z Wesołej. Zaliczkę w wysokości 550 zł trzeba wpłacić do 4 czerwca.\
    *Zapisy przez stronę : <https://www.chemin-neuf.pl/nasze-propozycje/14-18/>*
12. Inna ciekawa propozycja wakacyjna to **Festiwal Życia** w dn. 8-14 lipca w Kokotku (\[festiwalzycia.pl](http://www.festiwalzycia.pl)) 
13. Drużyna naszej parafii dotarła do ćwierćfinału w **warszawsko-praskiej lidze siatkówki**. W ciężkim boju przegrała z drużyną Gocław Grochów Team. Gratulujemy dobrych występów i dziękujemy naszym siatkarzom za godne reprezentowanie naszej parafii.
14. W ostatnim tygodniu pożegnaliśmy śp. Ritę Grabiec-Krzyżewską, śp. Mirosławę Żurawską, śp. Dominika Weremiuka i śp. Krystynę Bylicką-Rosińską. *Dobry Jezu…*

<!--EndFragment-->