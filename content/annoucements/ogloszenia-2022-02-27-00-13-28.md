---
type: annoucement
title: ogłoszenia parafialne i duszpasterskie
date: 2022-02-27T00:05:47.971Z
---
<!--StartFragment--><h4 style="text-align:center;">VIII Niedziela Zwykła – 27 lutego 2022</h4>

1. Dziś w niedzielę:

   * zapraszamy na niedzielną **Adorację** Najświętszego Sakramentu w kościele od 15.00 do 17.45,
   * rozpoczynamy dziś próby **chóru**, który będzie śpiewał podczas Triduum Paschalnego. Serdecznie zapraszamy osoby potrafiące śpiewać; te, które już w tym przedsięwzięciu uczestniczyły i te, które chciałyby spróbować. Próby będą odbywały się co niedziela po Mszy św. wieczornej w sali domu rekolekcyjnego. Będzie można dołączyć przez pierwsze dwa spotkania,
   * **młodzież** zapraszamy na spotkanie Młodzi OPEN w sali Tymoteusz. Dziś będzie fragment serialu „The Chosen” i rozmowa o Jezusie.
2. Wstrząśnięci jesteśmy atakiem Rosji na **Ukrainę**. Ważne, byśmy do tego dramatu podeszli jako ludzie wierzący: poprzez ufną modlitwę i podjęcie konkretnych działań, unikając paniki, wystrzegając się dezinformacji, starając się o budowanie pokoju w sobie i wokół siebie!

   * Dziękujemy wszystkim, którzy włączyli się w modlitwę wczoraj wieczorem i w nocy. Papież Franciszek zaapelował do wszystkich, zarówno wierzących, jak i niewierzących: „Jezus nauczył nas, że na diaboliczny bezsens przemocy odpowiada się orężem Boga: modlitwą i postem. Zachęcam wszystkich, aby przypadająca 2 marca Środa Popielcowa, była dniem postu w intencji pokoju. W szczególny sposób zachęcam wierzących, aby w tym dniu intensywnie oddali się modlitwie i postowi. Niech Królowa Pokoju zachowa świat od szaleństwa wojny”,
   * Nasz parafialny oddział Caritasu organizuje zbiórkę darów, które będą przekazywane potrzebującym za pośrednictwem Caritas Polska. Dary prosimy składać pod zadaszeniem przy wejściu do kaplicy. Zbieramy koce, śpiwory, pampersy, chusteczki nawilżane, mleko dla dzieci, środki czystości, artykuły higieniczne, żywność długoterminową,
   * Tak jak we wszystkich kościołach naszej diecezji, tak i u nas w tę niedzielę (27 lutego), jak i w Środę Popielcową (2 marca) zbieramy do puszek ofiary na pomoc uchodźcom wojennym z Ukrainy.\
     Wpłaty można też dokonać na stronie: http://caritas.pl/ukraina\
     ➡ na konto: 77 1160 2202 0000 0000 3436 4384 z dopiskiem UKRAINA\
     ➡ lub przez SMS o treści UKRAINA pod numer 72052 (2,46zł),
   * Zostaliśmy poproszeni o zebranie dyspozycyjności parafii na przyjęcie uchodźców w domach. Prosimy o zgłaszanie się do zakrystii lub do kogoś z ekipy parafii i zadeklarowanie możliwości przyjęcia oraz zostawienie adresu i kontaktu. To pytanie staje też przed nami w związku z domem rekolekcyjnym. Już w ubiegłym tygodniu przekazaliśmy wojewodzie, że dom jest obłożony przez różne sesje rekolekcyjne, ale przy narastających potrzebach rozważymy możliwości przyjęcia.
3. W **Środę Popielcową** oprócz Mszy św. o 7 i 18, proponujemy dodatkową Mszę o 19.30. Potem do północy wystawiony będzie Najświętszy Sakrament. Zapraszamy do wspólnej modlitwy w intencji pokoju, [formularz na zapisów](https://docs.google.com/spreadsheets/d/1A7pctqe1Jf2X9_cezfOx95wG0rq-IT4ws64WABtRrlU/edit?usp=sharing). \
   Ten dzień modlitwy i postu ścisłego rozpoczyna **Okres Wielkiego Postu**. Podczas tego okresu w piątki proponujemy Nabożeństwo Drogi Krzyżowej o 16.30 (z myślą o dzieciach) i o 18.40 (dla dorosłych i starszej młodzieży), oraz Gorzkie Żale – w niedziele o 17.15.\
   Kościół warszawski zachęca do praktykowania w Wielkim Poście nawiedzania tzw. **kościołów stacyjnych**. Szczegółowy grafik świątyń warszawskich, które uczestniczą w tym programie, wywieszony jest w gablotce.
4. W pierwszy piątek Wielkiego Postu, 4 marca, Kościół w Polsce po raz szósty będzie przeżywał **dzień modlitwy i pokuty** za grzech wykorzystania seksualnego małoletnich. Wieczorna Droga Krzyżowa będzie w oparciu o teksty przygotowane na ten szczególny dzień.
5. W pierwszy **piątek** i pierwszą sobotę miesiąca odbędą się jak zwykle odwiedziny chorych, spowiedź i nabożeństwo pierwszosobotnie.
6. W przyszłą sobotę o 10.00 zapraszamy na spotkanie **ministrantów**. Przewidziane są wspólne gry,
7. **Małżeństwa**: można jeszcze zapisać się na „**1,2,3 Kana**” - seria trzech weekendów koło Sulejówka. To może być doświadczenie przemieniające Wasze małżeństwo. Szczegóły na ulotkach dostępnych w kościele oraz na stronie <http://www.chemin-neuf.pl> w zakładce Kana dla par i małżeństw.
8. **Dzieci**: w dniach 2-3 kwietnia będzie organizowany weekend ewangelizacji dzieci „**Tymoteusz**”. Z tyłu kościoła dostępne są ulotki, które można wykorzystać do zapisania dzieci w wieku 7-9 lat (uczniów klas I-III). Potrzebujemy też pomocy przy tym weekendzie: nastolatków 11-13 lat do śpiewów, skeczów i muzyki, nastolatków 16-18 lat i dorosłych w prowadzeniu grupek dzieci, jak i w posłudze materialnej: kuchnia, ustawianie sal. Tych, którzy chcieliby pomóc w weekendzie Tymoteusz, prosimy o kontakt w zakrystii, telefonicznie lub mailowo z s. Kasią lub z którymś z ojców. Zapraszamy! Jest to wspaniały czas ewangelizacji, mówienia dzieciom o Jezusie przez słowa, świadectwa, gry, zabawy, piosenki. Zaplanowaliśmy pół dnia przygotowania dla tych, którzy będą w posłudze : 12 marca od godz. 9.30 do 14.00.
9. Zapraszamy na **spotkanie męskie** w niedzielę 6 marca po Mszy św. wieczornej.
10. Ostatni dzwonek na zapis na sesję męską **KingsMen** w dniach 27 kwietnia - 1 maja (od środy do niedzieli) u oo. dominikanów w Korbielowie. Będzie to pierwsza polska edycja, poprowadzona przez samych założycieli tego ruchu z Holandii (będzie tłumaczenie na j. polski). Zapisy na stronie Kingsmen.international. Dodatkowe informacje można uzyskać pod numerem telefonu 505-464-094.
11. W tym tygodniu **pożegnaliśmy**: śp. Jana Stanisława Klimm, Janinę Przybyłek, Halinę Wityńską i Krystynę Zen Patoleta. *Dobry Jezu…*

<!--EndFragment-->