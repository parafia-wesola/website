---
type: annoucement
title: ogłoszenia parafialne i duszpasterskie
date: 2021-01-18T07:25:00.527Z
---
<!--StartFragment-->

<h3 style="text-align:center;">II Niedziela zwykła – 17 stycznia 2021</h3>

1. Dzisiejsza Msza św. o 12.00 będzie szczególnie adresowana **do dzieci** i transmitowana na YouTube. Od dziś aż do odwołania przez kolejne niedziele ta Msza niedzielna w południe będzie dostępna w internecie. 
2. W soboty i niedziele proponujemy **Adorację** Najświętszego Sakramentu od 15.00 do 17.45 Dziękujemy za zapisy na dyżury modlitewne (przy użyciu formularza w internecie lub tablicy przed zakrystią).\
   W najbliższą sobotę o 16.00 będzie celebrowany ślub, więc Adoracja będzie tylko między 17.00 a 18.00.
3. W czwartek 21 stycznia zapraszamy młodzież przygotowującą się do **bierzmowania** na spotkania online, jak zwykle: 18.30 – grupa młodsza, 19.30 – grupa starsza.
4. W niedzielą 24 stycznia z inicjatywy KEP mamy dzień solidarności z **Chorwacją**, będzie zbiórka ofiar do puszek, żeby wspomóc tych którzy ucierpieli z powodu trzęsienia ziemi.
5. Pod hasłem: Życie i śmierć. „Kładę dziś przed tobą życie i szczęście, śmierć i nieszczęście” (*Pwt* 30,15) w niedzielę 17 stycznia przeżywamy XXIV **Dzień Judaizmu** w Kościele katolickim w Polsce. W tym roku z uwagi na pandemię koronawirusa i obowiązujące ograniczenia wszystkie wydarzenia będą odbywać się w przestrzeni Internetu. Transmisję zapewni Telewizja SalveNET. Link i więcej informacji na stronie naszej Diecezji <https://dw-p.pl/7306>
6. Tradycyjnie od 18 do 25 stycznia trwać będzie **Tydzień Modlitw o Jedność Chrześcijan**, w tym roku pod hasłem „Trwajcie w mojej miłości, a przyniesiecie obfity owoc” (por. *J* 15,5-9). Wszystkie wydarzenia będą transmitowane online. Centralne nabożeństwo ekumeniczne odbędzie się w bazylice archikatedralnej w Łodzi 23 stycznia o godz. 18.00.\
   W Warszawie odbędą się trzy oficjalne nabożeństwa:

   * w czwartek 21 stycznia o godz. 18:00, nieszpory w prawosławnej katedrze metropolitalnej p.w. św. Marii Magdaleny,
   * w piątek 22 stycznia o godz. 18:00, nabożeństwo Słowa w kościele ewangelicko-augsburskim Świętej Trójcy,
   * w niedzielę 24 stycznia o godz. 16:00, nieszpory w katedrze warszawsko-praskiej p.w. św. Michała Archanioła i św. Floriana Męczennika. 

   W tym roku wieczór w Wesołej nie wchodzi w oficjalny program warszawski, ale będzie częścią programu krakowskiego, gdzie Wspólnota *Chemin Neuf* co roku animuje spotkanie ekumeniczne. Odbędzie się ono 25 stycznia o godz. 19 w naszym kościele i online.

   Codziennie w tym tygodniu proponujemy też w internecie krótkie nauczania i świadectwa po linkiem [tutaj](https://www.youtube.com/watch?v=vCDXyusNyVE&list=PLE3lcIRSZ2t9SKeq6LIVub3lXKORdeHSF)
7. Zaczęliśmy już **spotkania kolędowe** przez internet. Dziękujemy za te chwile wspólnej modlitwy i rozmowy online. Dziękujemy za pytania, wszelkie komentarze i obserwacje dotyczącego naszego życia parafialnego. Nie odwiedzamy ciągle jeszcze tych rodzin, którzy nas do siebie zaprosiły bo czekamy na złagodzenie obowiązujących obostrzeń, czyli prosimy o cierpliwość jeszcze przez następne dwa tygodnie. Z każdą rodziną będziemy się jeszcze kontaktować.
8. Przy wyjściu z kościoła i z kaplicy oraz przed ołtarzem stoją koszyczki na ofiarę. Z powodu pandemii nie chodzimy z tacą podczas Mszy, żeby nie prowokować konieczności dotykania pieniędzy przed Komunią, ale **dziękujemy za złożenie ofiary** na koniec Mszy lub przez przelew bankowy.

<!--EndFragment-->