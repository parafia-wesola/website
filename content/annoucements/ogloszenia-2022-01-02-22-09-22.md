---
type: annoucement
title: ogłoszenia parafialne i duszpasterskie
date: 2022-01-02T21:59:16.455Z
---
II Niedziela po Narodzeniu Pańskim – 2 stycznia 2022

[](<>)

1. Dziś przeżywamy drugą niedzielę Bożego Narodzenia, z niedzielnym porządkiem Mszy św., tylko Msza o 12.00 będzie w kościele a nie w kaplicy z powodu kończących się w Domu rekolekcyjnym rekolekcji dla młodzieży.

Dziś od 15.00 do Mszy św. wieczornej - Adoracja Najświętszego Sakramentu w kościele.

2. W czwartek 6 stycznia obchodzimy Uroczystość Objawienia Pańskiego, tego dnia Msze św. też będą w porządku niedzielnym, będziemy błogosławić kredę i kadzidło. Po Mszy św. o godz. 12.00 serdecznie zapraszamy dzieci i rodziców, dziadków i wszystkich chętnych parafian do wspólnego kolędowania w Orszaku Trzech Króli. Będzie to półgodzinny przemarsz na terenie kościelnym. Mile widziane będą przebrania, rekwizyty i gadżety nawiązujące do Świąt Bożego Narodzenia - pastuszkowie, aniołki, królowie itp. Bardzo prosimy, żeby dzieci przygotowały, według własnego pomysłu, dowolny dar dla dzieciątka Jezus (kartki z życzeniami, rysunki, serduszka, itp.), który na koniec orszaku wspólnie złożymy przy żłóbku w kościele.

Z kolei po Mszy wieczornej w kościele Ośrodek Kultury w Wesołej zaprasza na koncert kolęd. Skorzystajmy z tych szczególnych okazji w tym dniu do wspólnego kolędowania!

3. W tym tygodniu o. Adam, o. Krzysztof i s. Kasia wyjeżdżają na tydzień formacyjny. Na dyżurze w parafii zostaje ks. Krzysztof Przesmycki. W piątek, 7 stycznia kancelaria parafialna będzie nieczynna. W sprawach pilnych można się z nami kontaktować telefonicznie.

4. We wtorek 4 stycznia zapraszamy na wieczór uwielbienia do Domu rekolekcyjnego.

5. W piątek 7 stycznia wypada pierwszy piątek miesiąca. Spowiedź możliwa będzie jak zwykle przed i po Mszy rannej oraz od 17.00 i po Mszy wieczornej. Do 20.00 będzie wieczór miłosierdzia animowany przez Wspólnotę Zwiastowanie. Wizytę u chorych przesuniemy na kolejny piątek tj. 14 stycznia. 

6. W niedzielę 9 stycznia zainaugurujemy parafialną kawiarenkę. Po Mszach o 10.30, 12.00 i 18.00 zapraszamy, żeby zostać w kawiarence, gdzie będzie też okazja, by porozmawiać o pytaniach synodalnych. Dodatkowo wieczorem o 19.30 będzie spotkanie, na którym będzie można otwarcie porozmawiać o Kościele i o przeżywaniu bycia Kościołem poprzez uczestnictwo w spotkaniach małych grup. Nauczanie powie Michał Nikodem, lider Wspólnoty Chefsiba. Zapraszamy wszystkich, szczególnie zainteresowanych spotkaniami w małych grupach, również tych którzy już teraz uczestniczą w takich grupach w naszej parafii jak Koła Żywego Różańca, Wspólnota Zwiastowanie, Grupa Męska, Fraternie Chemin Neuf i inne.

7. W przyszłym tygodniu będziemy gościć u nas bliskich Angeliki Kocik z Białej Rawskiej, 9-letniej dziewczynki, która po raz kolejny zmaga się z nowotworem, glejakami nerwu wzrokowego. Rodzina Andzi przybliży nam sytuację dziewczynki. Po każdej Mszy świętej będzie przeprowadzona zbiórka środków na leczenie małej Angeliki. Z góry dziękujemy za Waszą pomoc i zainteresowanie.

8. Świąteczne spotkanie seniorów (członków Kół Żywego Różańca, Przyjaciół Radia Maryja ale też niezrzeszonych) przesuniemy na sobotę 15 stycznia, żeby zachować bezpieczny dystans między tym spotkaniem przy stole a powrotem księży.

9. Zachęcamy do zgłaszania chęci przeżycia wizyty duszpasterskiej (kolędy). Zgodnie z zaleceniami diecezjalnymi dotyczącymi parafii miejskich, odwiedzać będziemy jedynie rodziny, które indywidualnie wyrażą taką wolę. Można to zrobić wypełniając formularz dostępny przy wyjściu z kościoła i kaplicy lub w internecie. Formularze papierowe prosimy wrzucać do skrzyni przy wejściu do zakrystii. Po otrzymaniu takiego zgłoszenia będziemy kontaktować się, żeby umówić spotkanie. Do wyboru będzie osobista wizyta księży w domach lub spotkanie online. Będziemy wdzięczni za wyrażenie chęci spotkania do 9 stycznia, żebyśmy mogli potem te wizyty rozplanować

10. Przypominamy o trwającym synodzie o synodalności. Zachęcamy do modlitwy i do rozmowy w domach i rożnych grupach na zaproponowane tematy. Ankiety synodalne można złożyć do skrzyni przed ołtarzem (wtedy i my w parafii możemy mieć z nich pożytek, poznając Wasze opinie i refleksje). Można też przesyłać bezpośrednio do Diecezji w formie papierowej lub elektronicznej.

11. W tym tygodniu pożegnaliśmy: Henryka Wojteckiego, Kazimierza Piekuta, FranciszkaRogalę i Stanisławę Więch. Dobry Jezu…

MODLITWA SYNODALNA : 

Stajemy przed Tobą, Duchu Święty, zgromadzeni w Imię Twoje.\
Z Tobą jedynie, który nas prowadzisz; zamieszkaj w naszych sercach, naucz nas drogi, którą mamy iść i jak mamy nią podążać. \
Jesteśmy słabi i grzeszni; nie dozwól, abyśmy wprowadzali nieład.\
Nie pozwól, by niewiedza sprowadziła nas na niewłaściwą drogę, \
albo stronniczość wpływała na nasze działania. \
Niech w Tobie odnajdziemy naszą jedność, abyśmy mogli razem podążać do życia wiecznego, i abyśmy nie zbaczali z drogi prawdy i tego, co jest słuszne.\
O to wszystko prosimy Ciebie, który działasz w każdym miejscu i czasie,\
w komunii Ojca i Syna, na wieki wieków. Amen.