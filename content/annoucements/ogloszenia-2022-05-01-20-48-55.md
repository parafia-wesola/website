---
type: annoucement
title: ogłoszenia parafialne i duszpasterskie
date: 2022-05-01T20:44:21.958Z
---
<!--StartFragment-->

<h4 style="text-align:center;">III Niedziela Wielkanocy - 1 maja 2022</h4>

1. Dziś w niedzielę 1 maja Adoracja Najświętszego Sakramentu od 15.00 do Mszy wieczornej.\
   O 19.15 spotkanie dla **mężczyzn**, poświęcone osobie świętego Józefa i tematowi zawierzenia się Bogu przez jego osobę.
2. **Nabożeństwa majowe** w naszej parafii odprawiamy codziennie o 17.30 przy figurze Maryi przed kościołem lub w kościele. W związku z nabożeństwami wieczorna modlitwa różańcowa w maju i czerwcu zaczyna się o 17.00, a nie ja zwykle ok. 17.30.
3. **3 maja** przeżywamy uroczystość Najświętszej Maryi Panny, Królowej Polski, głównej patronki Polski. Msze święte o 7.00, 10.30 i 18.00.
4. W tym tygodniu wypada **pierwszy piątek i pierwsza sobota** miesiąca. W piątek odwiedzamy chorych w domach. Spowiadamy rano przed i po Mszy, oraz od 17.00 i po Mszy wieczornej. Wspólnota *Zwiastowanie* zaprasza na wieczór modlitwy do Bożego Miłosierdzia przed Najświętszym Sakramentem po Mszy do godz. 20.00. W sobotę o 17.00 zapraszamy na Nabożeństwo pierwszo-sobotnie.
5. W sobotę 7 maja z uwagi na ślub o 16.00 nie będzie Adoracji Najświętszego Sakramentu. Zapraszamy w niedzielę od 15.00 do 17.45.
6. Przed nami celebracje Bierzmowania i Pierwszej Komunii. Młodzież przyjmie sakrament **Bierzmowania** w czwartek 12 maja podczas Mszy wieczornej. Ostatnie przygotowania dla nich będą w czwartek 5 maja i środę 11 maja o 19.30 (w przeddzień Bierzmowania zapraszamy też świadków). Msze **pierwszokomunijne** będą w sobotę 14 maja o 9.00, 10.30, 12.00 i 13.30. Msza dla dzieci przeżywających rocznicę Pierwszej Komunii Świętej będzie w niedzielę 15 maja o 12.15 w kościele (równolegle z Mszą parafialną dla rodzin w kaplicy).
7. Koła Żywego Różańca organizują **pielgrzymkę** do Loretto k/Wyszkowa w dn. 14 maja (sobota), wyjazd godz. 8.00, powrót godz. 17. Kontakt w zakrystii lub z p. Aliną tel. 505 959 099.
8. **Nastolatków** zapraszamy w dn. 14-15 maja na weekend w Wesołej pt. „Kochaj!” – czas, żeby pobyć razem, pogadać z innymi i z Jezusem. Będą gry, warsztaty, świadectwa, uwielbienie. Zapisy na chemin-neuf.pl, zakładka „propozycje 14-18”.
9. Powracamy do animacji liturgii słowa dla dzieci w każdą **drugą i czwartą niedzielę miesiąca**. Zapraszamy dzieci do lat 6 do grupy młodszej, dzieci powyżej 7 roku życia do grupy starszej.
10. Taca w przyszłą niedzielę przeznaczona będzie na Diecezjalne Seminarium Duchowne.
11. **Duszpasterstwo Rodzin Diecezji Warszawsko-Praskiej zaprasza małżonków na randkę w formie kawiarenki dialogowej.** Dzieło zakłada ok. 3-godzinne spotkania kilka razy w roku, podczas których małżonkowie w zaaranżowanej kawiarence przy kawie/herbacie i ciastku będą wzmacniać komunikację w małżeństwie. Każda para dostanie specjalnie przygotowany, oddzielny stolik i po krótkiej konferencji wprowadzającej otrzyma konkretne pytania do rozmowy małżeńskiej. Od strony merytorycznej za dzieło to będą odpowiadać Basia i Wojtek Gałązkowie.\
    ***Termin najbliższego spotkania:*** 3 maja 2022 r., godz. 16:00.\
    ***Miejsce:*** ul. Gabriela Narutowicza 32, 05-230 Kobyłka,\
    ***Koszt:*** 30 zł od pary (po zapisaniu przyjdzie mail z nr konta)\
    ***Zapisy mailowe:*** [kawiarenkadialogowa@wp.pl](https://poczta.wp.pl/w/)
12. Do zawarcia sakramentalnego **związku małżeńskiego** przygotowują się:

    * Adrian Łukasz KRYCZKA, kawaler z parafii tutejszej i Adrianna KOPER, panna z parafii Świętej Trójcy w Wyszogrodzie (zapowiedź druga),
    * Krzysztof RADZIEMSKI, kawaler i Magdalena BONK, panna, oboje z parafii tutejszej (zapowiedź pierwsza).
13. W tym tygodniu pożegnaliśmy śp. Henryka Krupskiego. *Dobry Jezu…*

<!--EndFragment-->