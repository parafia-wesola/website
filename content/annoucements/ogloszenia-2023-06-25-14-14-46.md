---
type: annoucement
title: ogłoszenia parafialne i duszpasterskie
date: 2023-06-25T14:09:26.023Z
---
<!--StartFragment-->

<h4 style="text-align:center;">XII niedziela zwykła – 25 czerwca 2023</h4\>

1. Dziś:

   * na Mszy św. o 12.00 i o 18.00 dziękujemy za **zakończony rok szkolny** i prosimy o łaskę odpoczynku i odnowienia sił dla dzieci i młodzieży oraz nauczycieli i wszystkich osób zatrudnionych w szkołach. Podczas Liturgii Słowa dzieci będą miały swój czas animacji w dwóch grupach wiekowych (ostatni raz przed wakacyjną przerwą),
   * **Adoracja** Najświętszego Sakramentu od 15.00 do Mszy wieczornej,
   * ostatnie w tym roku szkolnym spotkanie **Młodych Open**, zapraszamy na serial „The Chosen”\
     i na ognisko.
2. Jutro rano wyjeżdżamy na 4-dniową **pielgrzymko-wycieczkę** autokarową Krakowa i Tych. Rzutem na taśmę można jeszcze do nas dołączyć.
3. Zachęcamy do udziału w **nabożeństwach czerwcowych** codziennie po Mszy św. wieczornej. W niedziele nabożeństwo odprawiamy przed Mszą wieczorną, o godz. 17.45.
4. W piątek 30 czerwca o godzinie 18.30 zapraszamy do kawiarenki parafialnej na kolejne **spotkanie dla kobiet**. Tym razem bohaterki życia codziennego w Wesołej będą miały okazję przeżyć wyjątkowy warsztat o zarządzaniu czasem i odzyskiwaniu godzin, które mijają bezpowrotnie. Szczegóły na ulotkach z tyłu kościoła (po mszach na 10.30, 12.00 i 18.00 ulotki będą rozdawane przed kościołem).
5. Od następnej niedzieli, przez cały **lipiec i sierpień**, wzorem lat ubiegłych, obowiązywać będzie **wakacyjny układ Mszy świętych**: godz. 8, 10, 12 i 18. **Od lipca** **kancelaria parafialna** czynna będzie we wtorki i czwartki od 18.45 do 19.30. W tym tygodniu na dyżurze zostaje ks. Krzysztof.
6. Wspólnota *Zwiastowanie* zaprasza w lipcu i sierpniu na:

   * modlitwę wstawienniczą w każdy pierwszy czwartek miesiąca na 19.15 w domu rekolekcyjnym w sali Zwiastowanie,
   * nabożeństwo do Bożego Miłosierdzia w każdy pierwszy piątek miesiąca po wieczornej Eucharystii do godz. 19.30 w kościele przed Najświętszym Sakramentem,
   * Eucharystię w intencji małżeństw w kryzysie w każdy trzeci piątek miesiąca oraz bezpośrednio po Eucharystii na modlitwę uwielbienia przed Najświętszym Sakramentem do godz. 19.30,
   * w pozostałe piątki drugi i czwarty zapraszamy na modlitwę uwielbienia do sali Zwiastowanie na 19.30.
7. W czwartek 28 czerwca obchodzimy **Uroczystość** **Św. Apostołów Piotra i Pawła**. Tego dnia taca przeznaczona jest na konserwację Bazyliki św. Piotra na Watykanie oraz działalność apostolską i charytatywną Stolicy Apostolskiej.
8. Poprzez stronę WESOŁA ZA LASEM można nabyć dwustupiędziesięcio-stronicową książkę o naszym kościele autorstwa Iwony Bal, naszej parafianki, pt. „Jerzy Nowosielski w Wesołej”. Jest to kompendium wiedzy  na temat historii i sztuki kościoła oraz malarstwa i polichromii Jerzego Nowosielskiego. Publikacja powstawała przez kilka lat, ale wydana jest w roku dedukowanym profesorowi. W albumie znajduje się ogromna ilość fotografii, wywiadów ludzi zaangażowanych w powstanie tego miejsca. Publikacja wyjaśnia symbole i opisuje wszystkie sceny namalowane w tej przestrzeni. Zachęcamy do zapoznania się z tą pozycją dla siebie lub dla najbliższych.
9.  W tym tygodniu **pożegnaliśmy** śp. Janinę Ansilewską oraz śp. Janinę Czarnecką. *Dobry Jezu…*

<!--EndFragment-->