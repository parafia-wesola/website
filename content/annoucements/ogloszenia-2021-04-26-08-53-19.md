---
type: annoucement
title: ogłoszenia parafialne i duszpasterskie
date: 2021-04-25T23:20:47.581Z
---
<!--StartFragment-->

<h4 style="text-align:center;">IV Niedziela Wielkanocna – 25 kwietnia 2021</h4>

1. Dzisiejsza niedziela – czwarta niedziela Wielkanocna – jest **niedzielą Dobrego Pasterza**. Modlimy się o powołania do służby Bożej i o życie w przymierzu z Bogiem dla wszystkich.
2. **Młodzież** zapraszamy na spotkanie Młodzi OPEN online. Dziś wieczorem będzie to zatrzymanie nad Słowem Bożym. (link na FB).
3. **Nabożeństwa majowe** odprawiać będziemy codziennie o godz. 17.30, czasem w kościele a czasem przy figurze Maryi przed kościołem.
4. 1 maja wypada **pierwsza sobota** miesiąca. Zapraszamy na nabożeństwo o 17.00.
5. nie będzie **transmisji** do kaplicy w niedzielę 2.05 o 10:30 (Msze o 12 i 18 będą transmitowane)
6. Siostry Felicjanki proszą o wsparcie przygotowań do otwarcia **hospicjum** stacjonarnego w centrum Warszawy dla osób w zaawansowanej chorobie nowotworowej, gdzie opieka będzie bezpłatna. Można pomóc przekazując 1% podatku lub ofiary na wskazane konto (plakat w gablotce) oraz przez modlitwę.
7. Diecezja łódzka Kościoła rzymskokatolickiego i Kościół Ewangelicko-augsburski organizuje **rekolekcje dla małżeństw mieszanych wyznaniowo** (można w nich wziąć udział na żywo uczestnicząc w spotkaniach w Łodzi) lub korzystając z transmisji online. Papież Benedykt XVI nazywał małżeństwa mieszane laboratorium jedności. To zaproszenie przekażmy takim małżeństwom i otaczajmy je modlitwą.
8. Trwa **remont w Domu rekolekcyjnym**. Wydaliśmy ostatnio blisko 80 000 zł na pokrycie wykonanych już prac budowlanych. Na początku maja będzie do zapłacenia około 50 000 zł za prace glazurnika i zakup płytek. Później drzwi do nowych łazienek, schody zewnętrzne i kostka brukowa, a później wyposażenie (lampy, umywalki, ...) i malowanie. Dziękujemy tym, którzy wspierają te prace.
9. Jedna nasza parafianka lobbuje za przygotowaniem systemu **odzysku wody deszczowej** na terenie kościelnym. Wydajny system na całym terenie to wydatek ok. 90 000 zł (materiał i robocizna). Potrzeba, byśmy brali odpowiedzialność za naturę. Wiemy jednak, że nie poniesiemy tak dużej inwestycji, równolegle z innymi, które są już w toku. Wielkość parafialnego zaangażowania w tym temacie zależeć będzie od budżetu, jaki na ten cel pozyskamy. Zachęcamy wszystkich do ofiarności (w przelewach można napisać, jaki cel chce się wesprzeć).
10. W tym tygodniu **pożegnaliśmy** p. Józefa Artyniew. Powierzmy go Bożemu Miłosierdziu. *Dobry Jezu…*

<!--EndFragment-->