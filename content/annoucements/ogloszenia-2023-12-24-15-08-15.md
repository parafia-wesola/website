---
type: annoucement
title: ogłoszenia parafialne i duszpasterskie
date: 2023-12-24T15:00:31.033Z
---
<h4 style="text-align:center;">IV niedziela Adwentu – 24 grudnia 2023</h4>

 

1. Dzisiaj IV niedziela Adwentu i równocześnie ostatni dzień Adwentu, nie będzie **Mszy** o godz. 18. Na ***Pasterkę*** zapraszamy o północy i to ta Msza rozpoczyna obchód Uroczystości Narodzenia Pańskiego,
2. Jutro, 25 grudnia nie będzie Mszy o godz. 7.00. Pozostałe Msze w porządku niedzielnym.\
   Na Mszę o 12.00 zapraszamy rodziny z dziećmi do kaplicy, nie zabraknie urodzinowego tortu dla Jezusa. 26 grudnia wszystkie Msze będą według porządku niedzielnego, a taca z przeznaczeniem na budowę nowych świątyń w Diecezji.\
   Dzisiajpopołudniu nie będzie Adoracji. Chcemy zachować ją w kolejny weekend zarówno\
   w sobotę, jak i w niedzielę 30 i 31 grudnia. Zachęcamy do zapisywania się na modlitewne dyżury!
3. **Wizyta duszpasterska** w tym tygodniu: **środa, 27 grudnia:** Lipowa, Parkowa, Świerkowa, **czwartek, 28 grudnia:** Orla, Kostki-Napierskiego, Starzyńskiego**, sobota, 30 grudnia**: Żółkiewskiego, Wrzosowa, Czarnieckiego, Dwernickiego, Wiosenna, Ciasna\
   **Zapisy na kolędę**: W tym roku księża chodzą od drzwi do drzwi na osiedlach Groszówka, Zielona i Wola Grzybowska. Rodziny z Centrum Wesołej (od ul. Chodkiewicza do ul. Piotra Skargi) mogą zgłosić chęć przyjęcia księdza przez formularz, który jest dostępny w internecie. Można zgłaszać się też mailowo do kancelarii parafialnej lub przez formularz papierowy, który znajduje się z tyłu kościoła, a który wypełniony potem można zostawić w zakrystii. Zgłoszenia przyjmujemy do\
   1 stycznia, a tę część kolędy rozpoczniemy w drugiej połowie stycznia. Będziemy się wcześniej kontaktować, żeby ustalić dzień wizyty. W przyszłym roku kolędę od drzwi do drzwi rozpoczniemy od domów w centrum Wesołej. \
   Wizyty kolędowe rozpoczynamy o godz. 16.30 od poniedziałku do piątku, a w soboty o godz. 14. Gdyby zaproponowana data danej rodzinie zupełnie nie odpowiadała, to prosimy o maila na adres [kancelaria@parafiawesola.pl](mailto:kancelaria@parafiawesola.pl) lub kontakt telefoniczny na nr 22 773 56 35.
4. **Parafialny Oddział Caritas**

   * **Dziękujemy** wszystkim za zaangażowanie w te akcje: w zbieranie żywności w sklepach, pakowanie, rozdawanie paczek, dziękujemy wszystkim ofiarodawcom!
   * Można jeszcze dorzucić się do tych akcji, robiąc **przelew** na konto parafii z dopiskiem „Caritas”.
5. Niedziela 31 grudnia to **Niedziela Świętej Rodziny**. Na każdej Mszy św. będziemy modlić się za rodziny i zaproponujemy odnowienie przyrzeczeń małżeńskich. Msza wieczorna będzie w intencji dziękczynnej za miniony rok. 1 stycznia obchodzimy **Uroczystość Maryi, Matki Bożej Rodzicielki**. Msze będą według niedzielnego programu, z wyjątkiem Mszy o 7.00. 
6. **Orszak Trzech Króli:** 6 stycznia po Mszy św. o 12.00, parafialna ekipa dzieci, organizuje, podobnie jak w zeszłym roku, **Orszak Trzech Króli**.
7. **Opłatek** organizowany przez **Koła Żywego Różańca:** w sobotę, 6 stycznia o 15.00 w kawiarence parafialnej. O godz. 17.00 w kościele nabożeństwo pierwszosobotnie. 
8. **Bal Parafialny:** Zapraszamy na karnawałowy **Bal parafialny** w sobotę 6 stycznia. Zapisy możliwe są w zakrystii, uiszczając wpłatę 100-120 zł od osoby. Ważne jest też wpisanie swojego numeru telefonu. Prosimy też o przyniesienie czegoś do jedzenia na ciepło lub na zimno. Chcielibyśmy, aby pierwszeństwo zapisów mieli parafianie oraz przyjaciele naszej parafii. Zabawę poprowadzi wodzirej. Czas trwania od godz. 19.00 do 1.30.
9. **Bal dla dzieci:** w sobotę, 13 stycznia odbędzie się bal karnawałowy dla dzieci.
10. **Wspólne kolędowanie**. We  wtorek 2 stycznia nie będzie klasycznego wieczoru uwielbienia\
    o 20.00 w dużej sali Domu rekolekcyjnego, ale zapraszamy nieco wcześniej (o godz. 19.00) na wspólne kolędowanie. Mile widziane całe rodziny. Razem pośpiewamy i pomodlimy się kolędami, wielbiąc Tego, który się narodził pośród nas.
11. **Kurs Przedmałżeński:** Pary planujące ślub kościelny, nawet bez ustalonego terminu, zapraszamy na **Kurs dla** **narzeczonych**. Rozpoczniemy 5 lutego, poprowadzą małżeństwa i o. Adam. Dostępne są ulotki.
12. W dniach 6-7 stycznia 2024 zapraszamy na spotkanie weekendowe ***Wiara i Praca***, którego tematem przewodnim będzie zarządzanie relacjami w pracy.\
    W pracy liczy się odpowiedzialność i skuteczność w wykonywaniu zadań. To czy lubimy naszą pracę, jaką mamy motywację do jej wykonywania zależy w dużym stopniu od tego, jak odnajdujemy siebie w zespole, jak współpracujemy z innymi.\
     Jak się czuję w relacjach w pracy?\
    Jaki mam wpływ na relacje w miejscu pracy?\
    Jak mogę bardziej świadomie zarządzać relacjami w pracy?\
    Spotkanie będzie prowadzone przez Wspólnotę *Chemin Neuf* w Krakowie, od soboty 6.01.2024 godz. 11.30 do niedzieli 7.01.2024 do godz. 15.00. Szczegółowe informacje i zapisy poprzez stronę internetową Wspólnoty.
13. W tym tygodniu **pożegnaliśmy** śp. Jerzego Kołodziana. *Dobry Jezu…*

<!--EndFragment-->