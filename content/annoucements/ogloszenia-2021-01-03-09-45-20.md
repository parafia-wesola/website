---
type: annoucement
title: ogłoszenia parafialne i duszpasterskie
date: 2021-01-03T09:41:21.464Z
---
<!--StartFragment-->

***OGŁOSZENIA DUSZPASTERSKIE***

**II Niedziela po Narodzeniu Pańskim – 3 stycznia 2021** 

1. W tym tygodniu na dyżurze w parafii będzie **ojciec Mariusz**. S. Kasia, o. Krzysztof i o. Adam będą uczestniczyć w czasie formacyjnym dla celibatariuszy w posłudze parafii.
2. Już za nami Oktawa Bożego Narodzenia, ale dalej pozostajemy w liturgicznym Okresie Bożego Narodzenia. Zachęcamy do odsłuchania **kolęd** na parafialnym kanale YouTube: „Koncert kolęd i pastorałek” pod kierunkiem p. Doroty Czajkowskiej oraz wieczór uwielbienia z naszego kościoła pt. „Kolędowanie. Śpiewajmy Temu, który przyszedł”.
3. Zachęcamy rodziny z **dziećmi** do obejrzenia na YouTube wprowadzenia do niedzielnej Liturgii Słowa. Link na stronie www i w aplikacji [film pod linkiem](https://youtu.be/GEw3reWRPWw)
4. W soboty i niedziele proponujemy **Adorację** Najświętszego Sakramentu od 15.00 do 17.45 Dziękujemy za zapisy na dyżury modlitewne (przy użyciu formularza w internecie lub tablicy przed zakrystią).
5. We wtorek 5 stycznia zapraszamy na 20.00 na **wieczór uwielbienia** w kaplicy Domu rekolekcyjnego.
6. W środę 6 stycznia obchodzimy **Uroczystość Objawienia Pańskiego**, czyli Święto Trzech Króli. W kościele rozprowadzać będziemy zestawy z poświęconą kredą i kadzidłem. Zachęcamy do oznaczenia drzwi domów i mieszkań. Msze odprawiamy, jak w każdą niedzielę, o 7, 9, 10.30, 12 i 18.00 (wieczorna Msza będzie transmitowana na YouTube). 15 min. po zakończeniu Mszy św. transmitowanej jak zwykle będzie możliwość przyjęcia Komunii świętej.
7. W ramach corocznej akcji Bożonarodzeniowej, **Parafialny Zespół Caritas** w Wesołej przygotował 62 paczki dla najbardziej potrzebujących z naszej parafii. 49 podwójnych paczek dotarło do seniorów i osób z chorobami przewlekłymi oraz 13 wielopaków zostało przekazanych do rodzin, w tym 5 do rodzin wielodzietnych.

   Specjalne podziękowania kierujemy do Parafian, którzy na zorganizowanie paczek przekazali blisko 2,5 tys. zł. oraz artykuły spożywcze i chemię gospodarstwa domowego. Dziękujemy również P. Zdzisławie Kalinowskiej za zgodę na przeprowadzenie publicznej zbiórki żywności na terenie jej sklepu K&M, na osiedlu Zielona oraz P. Annie Marczak z Zielonej za przekazanie znacznej ilości makaronu. Ponadto dziękujemy: rodzinie Kałkusińskich, Annie Komorowskiej, Magdalenie Pacheckiej, Markowi Sęczkowi, Izie Marciszuk i Magdalenie Wysockiej za pomoc w zorganizowaniu świątecznych paczek i ich rozwożeniu do potrzebujących. Caritas Wesołej składa serdeczne, Bóg zapłać!
8. W tym tygodniu **pożegnaliśmy** p. Jerzego Tomaszewskiego oraz p. Stefanię Kucharską. Powierzmy ich Bożemu Miłosierdziu. *Dobry Jezu…*

<!--EndFragment-->