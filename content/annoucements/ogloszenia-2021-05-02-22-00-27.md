---
type: annoucement
title: ogłoszenia parafialne i duszpasterskie
date: 2021-05-02T21:54:50.506Z
---
<h4 style="text-align:center;">V Niedziela Wielkanocna – 2 maja 2021</h4>

1. W miesiącu maju módlmy się szczególnie, na zaproszenie papieża Franciszka, o ustanie pandemii. Przypominamy też o zachowaniu odległości również podczas procesyjnego podchodzenia do Komunii. Pamiętajmy też o rozróżnieniu dwóch automatycznych urządzeń pod chórem: przy drzwiach stoi automat do wody święconej a przy filarze – septomat ze środkiem dezynfekującym.
2. **W tym tygodniu** :

   * 3 maja obchodzimy Uroczystość Najśw. Maryi Panny, Królowej Polski, głównej Patronki Polski. Msze tego dnia o 7.00, 10.30 i 18.00 (będziemy transmitować w internecie Mszę św. o 10.30).
   * W sobotę 8 maja obchodzimy w Warszawie uroczystość NMP Łaskawej, głównej Patronki Stolicy. Z tego powodu uroczystość głównego patrona Polski, św. Stanisława, biskupa i męczennika, przeniesiona jest w Warszawie na piątek 7 maja. Ten dzień staje się zatem dniem uroczystości, w którym nie obowiązuje post. Msze w piątek i sobotę mamy w zwykłym porządku codziennym (7.00 i 18.00). 
3. 7 maja wypada **pierwszy piątek** miesiąca. Rano odwiedzamy chorych. Spowiadamy po Mszy porannej oraz od 17.00 i po Mszy wieczornej. Wieczór wokół Bożego Miłosierdzia animowany przez Wspólnotę *Zwiastowanie*, jak zwykle w pierwsze piątki, będzie w kościele od 18.45 do 20.00.
4. **Nabożeństwa majowe** odprawiamy codziennie o godz. 17.30, czasem w kościele a czasem przy figurze Maryi przed kościołem.
5. W następny weekend celebrować będziemy Msze święte z udzieleniem **pierwszej Komunii świętej** dzieciom (cztery dodatkowe Msze będą w sobotę i jedna w niedzielę popołudniu). Dzieci i ich rodziny powierzamy Waszej modlitwie
6. **Odpust** w naszej parafii przeżywać będziemy, podobnie jak w roku ubiegłym, w Niedzielę Zesłania Ducha Świętego, która w tym roku wypada 22 maja.
7. Przed nami dwa **weekendy dla młodzieży**, organizowane przez Wspólnotę *Chemin Neuf*. Młodzieży w wieku 18-30 lat proponujemy weekend „Bogaci ubóstwem” w dniach 15-16 maja.\
   Co właściwie oznacza i po co upraszczać życie? Czy Jezus był minimalistą i jaki styl życia proponuje nam Słowo Boże? Weekend odbędzie się w małych grupkach max. 5 osobowych w różnych miejscach Polski (mamy nadzieję, że stworzy się grupka tu w Wesołej). [Link do zapisów](<https://www.chemin-neuf.pl/pl/homepage/nasze-propozycje/mlodzi-18-30-lat/wydarzenia/5f3cde2a3965886b67855e1f/weekend-bogaci-ubostwem>)\
   Nastolatkom w wieku 14-18 lat proponujemy tu w Wesołej weekend pt. „Odważ się żyć pełnią życia!” w dniach 29-30 maja. [Link do zapisów](<https://www.chemin-neuf.pl/pl/homepage/nasze-propozycje/14-18-lat/5787f11f245640c9018b7000/odwa%C5%BC-si%C4%99-%C5%BCy%C4%87-pe%C5%82ni%C4%85-%C5%BCycia->)
8. W tym tygodniu **pożegnaliśmy** p. Piotra Gołębiewskiego oraz Halinę Jabłonka.

Powierzmy ich Bożemu Miłosierdziu. *Dobry Jezu…*

<!--EndFragment-->