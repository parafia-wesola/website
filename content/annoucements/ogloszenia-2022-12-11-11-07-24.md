---
type: annoucement
title: ogłoszenia parafialne i duszpasterskie
date: 2022-12-11T11:02:07.690Z
---
<!--StartFragment--><h4 style="text-align:center;">III Niedziela Adwentu – 11 grudnia 2022</h4>

1.  Przypominamy, że podczas Adwentu: \
   \
   Msze św. roratnie (na które zapraszamy ze świecami) odprawiamy o 6.45. Od poniedziałku do piątku gromadzimy się w kaplicy, a w soboty – w kościele. W poniedziałki, środy i piątki Roraty animowane są szczególnie z myślą o dzieciach.\
   \
   Adorację Najświętszego Sakramentu, oprócz codziennych wieczorów i weekendów, proponujemy również we wtorki od 21.00 do 23.00 w kaplicy. Możemy modlić się szczególnie w intencji pokoju.
2.  Wielbimy Boga za dar **rekolekcji** adwentowych. Dziękujemy za wspólną modlitwę i słuchanie Słowa. Bardzo dziękujemy wszystkim, którzy pomogli w oprawie muzycznej, transmisjach\
   i ugoszczeniu rekolekcjonistów. Zachęcamy do wracania do rozważań rekolekcyjnych dostępnych na parafialnym kanale YouTube.
3.  Jutro, czyli 12 grudnia, zaczniemy **wizytę duszpasterską**. Wracamy do „tradycyjnej kolędy” sprzed pandemii od drzwi do drzwi. Rozpoczniemy od Wesołej Centrum: ***Poniedziałek***, 12 grudnia ul. Skargi i Moniuszki, ***Wtorek***, 13 grudnia: ul. Spółdzielcza, Tęczowa, Powstańców Warszawy, Kościelna, Sapiehy, ***Środa***, 14 grudnia: ul. Współczesna i Kwiatowa, ***Czwartek***, 15 grudnia: Słoneczna, Cicha, Chopina i Wąska, ***Piątek***, 16 grudnia: ul. Kilińskiego numery od 1 do 20.\
   W kolejnym tygodniu: ***Poniedziałek***, 19 grudnia: ul. Kilińskiego 20a-47, ***Wtorek***, 20 grudnia: ul. Jasna, Prosta, Przechodnia, Ogrodowa, Głowackiego 1-58a, ***Środa***, 21 grudnia: ul. Głowackiego 60-122, ***Czwartek***, 22 grudnia: ul. Głowackiego 124-168, Miła.\
   Wizytę kolędową księża rozpoczynają od poniedziałku do piątku o godz. 16 a w soboty o 14.00.
4.  Zapraszamy **ministrantów** na zbiórkę w sobotę o godzinie 10.30. Po zbiórce będą gry i zabawy.\
   Za tydzień w niedzielę organizujemy wyjazd na kręgle dla ministrantów. Wyjeżdżamy o godzinie 15. Zainteresowanych ministrantów prosimy o potwierdzenie chęci wyjazdu do soboty (tj. 17.12).\
   W razie pytań prosimy o kontakt z o. Krzysztofem lub Piotrem.
5.  W kolejną niedzielę zapraszamy do **kawiarenki** adwentowej. Po Mszach o 12 i o 18 będzie można wypić herbatę, dobrą kawę, zjeść ciastko, a przede wszystkim spotkać się i porozmawiać. Mile widziani są ochotnicy do serwowania kawy i ciast oraz ci, którzy mogą te ciasta upiec, można zgłaszać się do s. Kasi lub do któregoś z ojców.
6.  Zapraszamy na wieczorną Eucharystię w intencji **małżeństw w kryzysie** oraz na modlitwę uwielbienia przed Najświętszym Sakramentem od 19.00 do 19.30 w trzeci piątek miesiąca tj. 16 grudnia.
7.  Po trzy-letniej przerwie, wracamy do dobrej tradycji **parafialnego balu** karnawałowego. Już teraz zarezerwujmy sobie wieczór w sobotę, 14 stycznia. Więcej informacji wkrótce.
8. Zapraszamy na kolejne spotkanie dla młodych w wieku **16-19 lat**. Tym razem będziemy rozmawiać o spędzaniu Świąt Bożego Narodzenia w rodzinie. Czwartek, 19.00, sala Tymoteusz.
9. **Młodzież w wieku 18-30** **lat** zapraszamy na Rekolekcje *Jerycho* w Domu rekolekcyjnym od 27 grudnia do 1 stycznia. Jest to piękny czas: pół dnia w ciszy, pół dnia w życiu braterskim, czas świętowania wejścia w Nowy Rok. Zapisy na stronie internetowej [chemin-neuf.pl](http://www.chemin-neuf.pl) 
10.  Parafialny zespół **Caritas** prowadzi akcję **kosz miłosierdzia**, do dzisiaj możemy składać produkty żywnościowe z długim terminem ważności, przeznaczone na paczki świąteczne dla potrzebujących rodzin w parafii. Tych rodzin jest coraz więcej, jesteśmy wdzięczni za każdą rzecz włożoną do kosza. Zachęcamy też do zakupu **świec** Wigilijnego Dzieła Pomocy Dzieciom.
11.  **Seniorzy** z Gniazda Rodzinnego w Wesołej zaprosili naszych najmłodszych parafian do wspólnego przygotowywania ozdób świątecznych. Warsztaty odbędą się 17.12, przewidziane  jest wspólne wykonywanie kartek świątecznych, kolędowanie z seniorami oraz poczęstunek. Dzieci zapraszamy na 10.20 na parking przy kościele, skąd wraz z animatorami udadzą się do Gniazda Rodzinnego. Zakończenie planujemy na godz. 12. Bardzo prosimy o przyniesienie ze sobą podstawowych materiałów plastycznych - kartek technicznych i kolorowych, dzieci proszone są o zabranie piórników z kredkami, flamastrami, nożyczkami i klejami. Mamy nadzieję, że ten wspólny czas stworzy wyjątkową możliwość do relacji międzypokoleniowych.
12.  Na niedzielę 8 stycznia 2023 r. wieczorem jest zaplanowany **Koncert Kolęd Ukraińskich** w naszym kościele, wykonany przez chór mieszkańców Dzielnicy Wesoła. Mogą wziąć udział wszyscy chętni od 15 roku życia wzwyż, a w szczególności nasi bracia i siostry z Ukrainy. Brak znajomości języka ukraińskiego absolutnie nie stanowi problemu. Zgłoszenie można zostawić w zakrystii, przekażemy je pani Tatianie, która korzysta ze wsparcia Urzędu Dzielnicy i Ośrodka Kultury.

 

<!--EndFragment-->