---
type: annoucement
title: ogłoszenia parafialne i duszpasterskie
date: 2020-12-21T11:54:09.922Z
---
<!--StartFragment-->

<h4 style="text-align:center;">IV Niedziela Adwentu – 20 grudnia 2020</h3>

1. Przed nami ostatnie dni Adwentu. Od poniedziałku do czwartku **Msze święte roratnie** odprawiane będą o godz. 7.00 w kaplicy. W najbliższą środę zapraszamy szczególnie rodziny z dziećmi. Będzie specjalna animacja dla nich.
2. Dziś o 19.30 spotkanie **Młodzi OPEN** online na stronie facebookowej – drugie spotkanie wprowadzające w treść encykliki papieża Franciszka o powszechnym braterstwie „Fratelli Tutti”.
3. W poniedziałek 21 grudnia zapraszamy do skorzystania ze **spowiedzi**. Od 17.00 będzie dwóch a potem nawet czterech dyspozycyjnych księży (dołączy do nas o. Marcin i pallotyn ks. Łukasz). Aby zachować pełne bezpieczeństwo, spowiadać będziemy w otwartych przestrzeniach Domu rekolekcyjnego, a ksiądz będzie zawsze w maseczce. Spowiedź będzie możliwa przynajmniej do 21.00. W tym czasie w kaplicy będzie wystawiony Najświętszy Sakrament.
4. W nocy 24 grudnia zapraszamy na **pasterkę**. Ze względów epidemicznych w tym roku proponujemy dwie celebracje o 22.00 i 24.00. Obie transmitowane będą z kościoła do kaplicy, do sali na dole domu rekolekcyjnego oraz na zewnątrz. Msza św. o 24.00 będzie również na kanale YouTube naszej parafii. Przypominamy jednocześnie, że w każdym z miejsc obowiązuje limit osób: w kościele 17 osób, w kaplicy – 23, w sali na dole – 12, na zewnątrz wystarczy zachowanie odległości.
5. **Oktawa Bożego Narodzenia** trwa od 25 grudnia do 1 stycznia. Uroczystości w tych dniach to: 25 grudnia, 27 grudnia – Niedziela Świętej Rodziny oraz 1 stycznia – Uroczystość Świętej Bożej Rodzicielki Maryi. Msza wieczorna w Sylwestra, na zakończenie roku, ze względu na obostrzenia epidemiczne będzie o godzinę wcześniej niż zwykle, tzn. o 17.00.
6. 26 grudnia na kanale YouTube naszej parafii wyemitowany zostanie **koncert kolęd** dedykowany seniorom, mieszkańcom Dzielnicy Wesoła. Będą to kolędy w wykonaniu zespołów wokalnych z Domu Kultury w Ząbkach pod kierunkiem p. Doroty Czajkowskiej.\
   Zachęcamy też do obejrzenia **nowych filmików** jubileuszowych: świadectwo Emilii Buczyńskiej (odpowiedzialnej razem z mężem Arturem za Caritas) i wspomnienia z życia parafii Iwony Maroulis. A od środy korzystamy w transmisji z **nowej kamery** i konsoli, które są częścią inwestycji dla poprawy jakość przekazu. Prosimy o jej finansowe wsparcie.
7. Nowością też jest **bezdotykowa kropielnica**, która stanęła przy bocznym wyjściu z kościoła. Tym sposobem, unikając jakiegokolwiek niebezpieczeństwa, na nowo każdy może używać wody święconej. Musimy tylko nauczyć się rozróżniać dwa automaty: do płynu dezynfekującego przy filarze i ten do wody święconej przy wejściu.
8. Dziękujemy za odpowiedzi na pytania dotyczące **wizyty duszpasterskiej**. W ostatnich dniach Ordynariusz naszej diecezji ks. Bp Romuald Kamiński opublikował komunikat tłumaczący, że dotychczasowa forma wizyt duszpasterskich z nawiedzeniem mieszkań i domów jest niemożliwa oraz władze świeckie ogłosiły nowe obostrzenia obowiązujące do 17 stycznia. W związku z tym zaczniemy kolędę 11 stycznia od wizyt wirtualnych, tzn. skontaktujemy się z tymi, którzy wybrali kontakt przez internet i umówimy się na spotkania na zoomie. Mamy nadzieję, że po 17 stycznia będziemy mogli odwiedzić rodziny, które poprosiły o osobisty kontakt.
9. **Ogłoszenia dla rodziców i dzieci**

   * W 1, 2 i 4 niedzielę miesiąca będziemy udostępniać film z komentarzem Ewangelii dla dzieci. Link do filmu jest dostępny na w aplikacji mobilnej parafii w zakładce „Dzieci” i na stronie [www.parafiawesola.pl](http://www.parafiawesola.pl).
   * W każdą 3 niedzielę miesiąca (co wypada dzisiaj) Msza św. o godz. 12 jest dedykowana dzieciom, homilia – adresowana do dzieci, a można w niej uczestniczyć także przez Internet.
   * Zachęcamy dzieci do przynoszenia pierników ozdobionych własnoręcznie, zaopatrzonych w tasiemkę, by można było powiesić je na choince nad żłóbkiem Pana Jezusa. Na Mszy o 12.00 będzie miało miejsce rozstrzygnięcie konkursu na lampion i wręczenie nagród: I miejsce - Karwowski Wojtek, II - Mateusz Bal, III - Lena i Jakub Kopiszka.
10. W ostatnim tygodniu **pożegnaliśmy**: p. Stanisława Sienkiewicza, p. Elżbietę Danutę Biedrzycką i Małgorzatę Jadwigę Twardowską. Powierzmy ich Bożemu miłosierdziu. *Dobry Jezu…*

<!--EndFragment-->