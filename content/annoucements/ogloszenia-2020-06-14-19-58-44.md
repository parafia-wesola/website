---
type: annoucement
title: ogłoszenia parafialne i duszpasterskie
date: 2020-06-14T19:51:42.945Z
---
<!--StartFragment-->

<h3 style="text-align:center;">OGŁOSZENIA DUSZPASTERSKIE</h3>

<h3 style="text-align:center;">XI Niedziela zwykła, 14 czerwca 2020</h3>

1. Jeszcze raz **dziękujemy** wszystkim, którzy włączyli się w przygotowanie świętowania Jubileuszu naszej Parafii. Oprócz wielu osób wymienionych w tamtym tygodniu, dziękujemy też tym, którzy pomagali przy stołach z gadżetami jubileuszowymi. Dziś również można wziąć maseczki robione przez naszych parafian, nabyć torbę, wyroby ceramiczne oraz naklejki przygotowane specjalnie na tę okazję. Zachęcamy do wsparcia przy tej okazji zbiórki na nowy sprzęt nagłośnieniowy. Dziękujemy tym, którzy już ofiary złożyli. Dzięki nim pokryliśmy już koszty przygotowania materiałów jubileuszowych, ale na sprzęt nagłośnieniowy sporo jeszcze brakuje, więc mamy nadzieję jeszcze na duże Wasze wsparcie.\
   Zachęcamy też do przeglądania materiałów w internecie: dziś się pojawia nowa rozmowa o historii naszej parafii, tym razem przeprowadzona z Kasią Zalewską.
2. Wczoraj w katedrze ks. Bp Romuald Kamiński powierzył posługę **Nadzwyczajnego Szafarza Komunii Świętej** 81 mężczyznom, pośród których było trzech panów z naszej parafii: Wojciech Tabor (nasz zakrystianin), Krzysztof Szymczyk (muzyk i animator bierzmowania) oraz Zbigniew Słup (ze Wspólnoty *Chemin Neuf*). Cieszymy się, że dołączają do pięciu szafarzy już służących pośród nas. Ich zadaniem będzie noszenie Komunii Świętej do chorych i pomoc przy rozdawaniu Komunii w kościele.
3. Zapraszamy na**Nabożeństwa czerwcowe** codziennie po Mszy wieczornej (na początku Adoracji).\
   Kontynuujemy otwarcie kościoła i **Adorację Najświętszego Sakramentu** w soboty i niedziele między 15.00 a 18.00. Od kilku tygodni działa system zapisów na dyżury modlitewne, żebyśmy ze względów bezpieczeństwa mieli pewność, że ktoś jest obecny w kościele. Wpisuje się jednak tylko kilka osób. Musi być nas więcej, żeby utrzymać tę inicjatywę. Link do zapisów jest na stronach internetowych, również w zakrystii można zgłosić dyspozycyjność na konkretną porę.
4. We wtorek 16 czerwca o 20.00 mamy jak zwykle **wieczór** **uwielbienia**, który odbędzie się w kościele i będzie też transmitowany online (to będzie przedostatni wieczór przed wakacjami!).
5. W tym tygodniu wyjątkowo **kancelaria parafialna nie będzie czynna** w poniedziałek i w środę. Prosimy o kontakt telefoniczny lub mailowy.
6. W piątek 19 czerwca obchodzimy uroczystość **Najświętszego Serca Pana Jezusa**, nie obowiązuje post piątkowy. Wspólnota *Zwiastowanie* zaprasza na **Mszę** wieczorną **w intencji małżeństw w kryzysie**. W trakcie Mszy można podać imiona osób, za które się modlimy.\
   Po Adoracji w ciszy, o 19.15 Wspólnota *Zwiastowanie* poprowadzi w kościele **spotkanie modlitewne**. Każdy może dołączyć.
7. Propozycja na lato dla **małżeństw**: Wspólnota *Chemin Neuf* proponuje tygodniową **sesję dla małżeństw** w Skorzeszycach w dn. 4-11 lipca ([https://www.cheminneuf.pl/pl/homepage/naszepropozycje/kana/5ed020e5396588a063a3e447/tydzie%C5%84-kana-2020](https://www.chemin-neuf.pl/pl/homepage/nasze-propozycje/kana/5ed020e5396588a063a3e447/tydzie%C5%84-kana-2020)). Tym razem ta propozycja nie daje możliwości przyjęcia dzieci.
8. **Młodzież** zapraszamy na *Summer School*, ale w tym roku nie we Francji a w Łodzi, od 25 lipca do9 sierpnia: wspaniałe dwa tygodnie lata spędzone z innymi młodymi ludźmi, pragnącymi pogłębić swoje życie duchowe, dać czas Bogu i sobie, by zastanowić na czym opiera się ich wiara. W programie szkoła modlitwy, formacja teologiczna i biblijna, wspólny czas prac lub posługi, życie braterskie i wspólnotowe, uwielbienie, towarzyszenie duchowe, trochę zabawy, trochę lata w Łodzi i wiele atrakcji. Szczegóły i zapisy w internecie:[https://www.chemin-neuf.pl/pl/homepage/nasze-propozycje/mlodzi-18-30 lat/wydarzenia/5ed6663d396588fc3ab82713/summer-school](https://www.chemin-neuf.pl/pl/homepage/nasze-propozycje/mlodzi-18-30-lat/wydarzenia/5ed6663d396588fc3ab82713/summer-school)
9. Do zawarcia związku **małżeńskiego** przygotowują się: 

   * **Maciej Daniel Baranowski**, kawaler z parafii Matki Bożej Częstochowskiej w Otwocku i **Olga Helena Przypaśniak**, panna z parafii tutejszej (zapowiedź druga),
   * **Mateusz Kacper Jagiełło**, kawaler i **Klaudia Karolina Piątek**, panna, oboje z parafii tutejszej (zapowiedź pierwsza).

<!--EndFragment-->