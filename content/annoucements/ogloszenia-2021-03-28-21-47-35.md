---
type: annoucement
title: ogłoszenia parafialne i duszpasterskie
date: 2021-03-28T21:41:30.107Z
---
<!--StartFragment-->

<h4 style="text-align:center;">VI Niedziela Wielkiego Postu – Niedziela Palmowa – 27 marca 2021</h4>

1. **Dziękujemy** za udział w rekolekcjach parafialnych, poprowadzonych przez Zespół *Mocni w Duchu*. Można jeszcze dołożyć się do ofiary w podziękowaniu za ich posługę pośród nas (na tacę lub poprzez przelew). Nauczania rekolekcyjne z Mszy wieczornych oraz wtorkowe spotkanie dla dzieci dostępne są na parafialnym kanale YouTube.
2. Przypominamy, że od wczoraj nowy limit osób w miejscach kultu religijnego to jedna osoba na 20 mkw. przy zachowaniu minimum 1,5 m odległości. To pozwala na obecność w naszym **kościele** **13 osób** a w **kaplicy – 20**.
3. Dzisiejsza niedziela rozpoczyna **Wielki Tydzień**. W tym roku pandemia i wprowadzone nowe obostrzenia tworzą okoliczności, które mocno wpłyną na sposób zewnętrznego celebrowania i przeżywania tych dni. Próbujmy wybierać to, co możliwe, brońmy się przed postawą kontestacji, narzekania, oskarżania, kierujmy serca ku Bogu w takiej formie modlitwy, jaką osobiście możemy wybrać, nie rezygnujmy z Eucharystii, na żywo albo online, skrupulatnie przestrzegając zasad bezpieczeństwa sanitarnego.\
   **Szczegółowy program** Wielkiego Tygodnia jest na kartkach przy wyjściu z kościoła i z kaplicy oraz w gablotce i w internecie.\
   **Spowiadamy** od poniedziałku do środy po Mszy wieczornej (we środę już od 17.00 i aż do 20.00 w konfesjonale oraz w sali ks. Prałata). Liturgie **Wieczerzy Pańskiej** we czwartek i **Męki Pańskiej** w piątek rozpoczniemy o 19.00. Zapraszamy do duchowego uczestnictwa w nich z pomocą transmisji na YouTube parafii (w kościele będą mogły przebywać jedynie osoby, z którymi wcześniej ustalimy ich posługę podczas tych liturgii). 15 minut po zakończeniu celebracji udzielana będzie Komunia św. Nie będzie nabożeństwa Drogi krzyżowej, ale przez cały piątek (od 9.00 do 17.30) będzie można adorować Jezusa w Ciemnicy i indywidualnie odprawić Drogę Krzyżową w oparciu o udostępnione materiały. Błogosławieństwo pokarmów na stół wielkanocnych będzie w Wielką Sobotę co pół godziny wokół kościoła (pełna godzina i pół godziny później) od 9.30 do 14.30. Liturgię **Wigilii Paschalnej** sprawować będziemy na zewnątrz, z zachowaniem dystansów i maseczek. Początek o 20.00. Nie będzie procesji rezurekcyjnej, ale na koniec Wigilii Paschalnej przewidujemy czas uwielbienia, słyszalny szeroko.\
   Rozdajemy też **plakaty** z ikoną Zmartwychwstania. Zachęcamy, by wziąć je po Mszy i wystawić na widocznym miejscu w oknach w sobotę wieczorem, co będzie innym niż procesja sposobem podzielenia się ze światem dobrą nowiną o Zmartwychwstaniu Jezusa. Pamiętajmy też, że Uroczystość Zmartwychwstania Kościół przeżywa od Wigilii Paschalnej przez całą Oktawę. Można zaplanować osobisty udział w Liturgii nie tylko w pierwsze dwa dni Oktawy..
4. Zbieramy skarbonki „**Dar juniora dla seniora**”. Wyznaczone osoby po Mszy będą je zbierać, a dzieci dostaną w podziękowaniu coś słodkiego.\
   Zostały ostatnie **świeczki wielkanocne**. Dochód z nich wspiera zbiórkę na chore serce Frania.
5. Mamy dostępny dziś nowy filmik nagrany **dla dzieci** specjalnie na tę niedzielę. Zachęcamy do obejrzenia w rodzinach.
6. Dziś wieczorem zapraszamy młodzież na spotkanie **Młodzi OPEN** na Zoomie nt. Paschy. Zrozumienie sensu Paschy obchodzonej przez Naród Wybrany pozwala zrozumieć Paschę Mesjasza, a z Nim paschę każdego, kto wierzy. Gościć będziemy Michała Grzankę ze Wspólnoty *En Christo*. Link na FB.
7. Mamy w sprzedaży bardzo dobrą niedużą **książkę Marka Kity** „Ewangeliarz paschalny” z komentarzami do Ewangelii od Niedzieli Palmowej do Niedzieli Miłosierdzia w cenie 15 zł. Z pewnością te rozważania naszego brata z *Chemin Neuf* i dobrego świeckiego teologa mogą pomóc w dobrym przeżyciu najbliższych dni. 
8. Zachęcamy, by już teraz zaplanować sobie czas na „**Ora et labora**” przy kościele w sobotę za dwa tygodnie tj. 10 kwietnia od 9.30 do 13.00.
9. Kolejny raz Wspólnota *Chemin Neuf* proponuje **rekolekcje**, które pomogą nam pogłębić relację z Bogiem, uczyć się żyć Słowem Bożym w codzienności. Zaczniemy 11 kwietnia, w niedzielę wieczorem - spotkanie wprowadzające na zoomie. Zakończymy w piątek 16.04 wieczorem na zoomie. W każdym dniu rekolekcji uczestnik otrzyma jeden tekst biblijny do samodzielnej modlitwy rano lub w ciągu dnia (45-60 min.) oraz ma przewidzieć czas na towarzyszenie duchowe (codzienne spotkanie z jedną stałą osobą do 30 min, osobiście lub online/przez telefon). Dla tych, którzy mają czas i chęć podamy też dodatkowe propozycje (teksty, filmy, uwielbienie online). Zapisy na stronie chemin-neuf.pl
10. Mamy już ulotki na **Kurs Alpha**, który rozpoczniemy 19 kwietnia. Będzie to kurs, w którym będzie można wziąć udział spotykając się w 8-osobowej grupce do wyboru: na żywo lub online. Zachęcamy do zapisów i przekazywania zaproszenia innym.
11. Trwa **remont** w Domu rekolekcyjnym. Zachęcamy do wsparcia prac przez dary pieniężne\
    i modlitwę. Prosimy też, by na koniec Mszy znalazł się ktoś, kto mógłby stanąć przed wejściem do kościoła z **tacą**. Dziękujemy tym, którzy taką posługę podejmą, jak i tym, którzy ofiary przekazują przelewem bankowym.
12. W naszym kościele ostatnio **TVP3** nagrała dwa programy. Reportaż o naszym kościele będzie wyemitowany już dziś o 11.00 a w Wielką Sobotę o 11.05 zaproponowany będzie koncert z jazzowymi aranżacjami pieśni wielkopostnych. Zachęcamy do obejrzenia! 
13. W tym tygodniu **pożegnaliśmy** p. Helenę Redek i p. Mariannę Drożdż. Powierzmy je Bożemu Miłosierdziu. *Dobry Jezu…*

<!--EndFragment-->