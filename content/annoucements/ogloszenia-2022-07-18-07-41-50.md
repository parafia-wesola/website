---
type: annoucement
title: ogłoszenia parafialne i duszpasterskie
date: 2022-07-18T07:38:26.674Z
---
<h4 style="text-align:center;">XVI Niedziela Zwykła – 17 lipca 2022</h4>

1. Przez cały **lipiec i sierpień**, wzorem lat ubiegłych, obowiązywać będzie **wakacyjny układ Mszy świętych**: godz. 8, 10, 12 i 18. **Kancelaria parafialna** czynna będzie we wtorki i czwartki od 18:45 do 19:30. Telefon do księdza dyżurującego będzie podany. W tym tygodniu to będzie o. Adam Strojny (tel. 668 332 443).
2. Przez miesiące letnie **Adoracja Najświętszego Sakramentu** w weekendy będzie jedynie w niedziele od 15.00 do 17.50 (a nie, jak dotąd, również w soboty).
3. Dziś ostatni dzień, zapisów na **weekend parafialny** **23-24 lipca**. Jest to weekend dla wszystkich parafian i przyjaciół parafii. Będzie to czas relacji, formacji i modlitwy, pod hasłem *BądźMy Kościołem*. W tym roku szczególnie zatrzymamy się nad szukaniem nadziei w Słowie Bożym i nad przekazem wiary w rodzinach. Prosimy o zapisy na sobotę przez formularz na stronach www i facebookowej, lub telefonicznie. Niedziela jest dniem **otwartym**, gdzie zapraszamy wszystkich parafian na Eucharystię o 12.00 a następnie na składkowy obiad i wspólny czas popołudniowy.
4. Zostały nam jeszcze dwa miejsca na **wakacyjną pielgrzymkę** śladami prof. Jerzego Nowosielskiego na Podlasie. W programie czas zwiedzania, odpoczynku i nawiązywania relacji. Zgłoszenia w zakrystii lub telefonicznie w kancelarii parafialnej.
5. Młodzieży wyjeżdżającej do **Hautecombe** proponujemy spotkanie – okazję do poznania się i do zadania pytań – w poniedziałek 18 lipca o 20.30 na plebanii.
6. Od 24 do 31 lipca br. obchodzony będzie XXIII Ogólnopolski Tydzień św. Krzysztofa, który jest zawsze okazją do dziękowania Bogu za bezpieczne podróżowanie i do błogosławienia naszych pojazdów. **Błogosławieństwo pojazdów** w naszej parafii odbędzie się w niedzielę 31 lipca. Tego też dnia będziemy zbierać ofiary na środki transportu dla misjonarzy ofiarując 1 grosz za każdy przejechany kilometr.
7. Przypominamy o pielgrzymkach pieszych: do Ostrówka w dn. 30-31 lipca oraz czterech pielgrzymkach na Jasną Górę. W dniach 5-14 sierpnia idą: 1/ 39. Warszawsko-Praska Pielgrzymka Piesza, 2/ 31. Piesza Pielgrzymka Niepełnosprawnych (dla zdrowych i niepełnosprawnych, również na wózkach inwalidzkich), 3/ 42. Warszawska Akademicka Pielgrzymka Metropolitalna, oraz w dniach 6-14 sierpnia: 311. Warszawska Pielgrzymka Piesza organizowana przez Paulinów. Serdecznie zapraszamy!
8. W tym tygodniu **pożegnaliśmy** śp. Lyudmilę Myssatovą *Dobry Jezu*…

<!--EndFragment-->