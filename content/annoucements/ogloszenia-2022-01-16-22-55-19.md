---
type: annoucement
title: ogłoszenia parafialne i duszpasterskie
date: 2022-01-16T22:50:32.088Z
---
<!--StartFragment-->

<h4 style="text-align:center;">II Niedziela Zwykła – 9 stycznia 2022</h4>

1. Od jutra, poniedziałku 17 stycznia, księża zaczną odwiedzać parafian, którzy ich do siebie zaprosili w ramach **wizyty duszpasterskiej (kolędy)**. Z każdą rodziną, która się zgłosiła, będziemy kontaktowali się na kilka dni przed planowaną wizytą. Podczas trwania kolędy kancelaria parafialna będzie otwarta jak zwykle z wyjątkiem piątkowego popołudnia (czyli w poniedziałek popołudniu, środę wieczorem i piątek rano).
2. Od wtorku trwa **Tydzień powszechnej modlitwy o jedność Chrześcijan**. Program kolejnych spotkań w różnych kościołach wywieszony jest w gablotce. W ramach tego tygodnia w następny wtorek 25 stycznia o 19.00 zapraszamy na wieczór w Wesołej: Nieszpory w kościele (z transmisją online), a po nich mały poczęstunek i spotkanie w domu rekolekcyjnym z biskupem Andrzejem Malickim, zwierzchnikiem Kościoła ewangelicko-metodystycznego w Polsce oraz przewodniczącym Polskiej Rady Ekumenicznej.\
   Od wtorku Wspólnota *Chemin Neuf* zaprasza też na mini-formację ekumeniczną online. 18.01 będzie to wprowadzenie ([pod linkiem](https://www.youtube.com/watch?v=zWZCO46wSaM)), a potem każdego dnia: 1. filmik ukazujących różnorodność i piękno naszych kościołów (każdego dnia inne wyznanie), oraz 2. krótkie świadectwo. Wszystkie filmy mają napisy po polsku (trzeba kliknąć ikonę "ustawienia" w prawym dolnym rogu i w opcji napisy ustawić "polskie").
3. Zapraszamy małżeństwa, które pragną umocnić relację między sobą i na nowo spojrzeć na ich relację z Bogiem na rekolekcje rozłożone na 3 weekendy. Jeżeli w wakacje trudno Wam wygospodarować czas na tydzień tylko dla siebie, to idealnym rozwiązaniem jest **1,2,3….Kana**. Spotkania obejmują konferencje, warsztaty, ćwiczenia z komunikacji w małżeństwie, aktywny wypoczynek. Pierwszy weekend będzie miał miejsce w dn. 5-6 marca w Skorzeszycach koło Kielc. Szczegóły na ulotkach dostępnych w kościele oraz na stronie <http://www.chemin-neuf.pl> w zakładce *Kana dla par i małżeństw*.
4. Natomiast narzeczonych i pary, przed które ten krok mają jeszcze przed sobą, zapraszamy na **kurs przedmałżeński**, który rozpocznie się 21 lutego. Będzie to cykl sześciu spotkań w poniedziałkowe wieczory, dodatkowo z jednym spotkaniem całodziennym. Podczas każdego spotkania proponujemy nauczanie, spotkanie w grupie i czas we dwoje. Szczegóły znajdują się na ulotce z tyłu kościoła. Zapisy na [kancelaria@parafiawesola.pl](mailto:kancelaria@parafiawesola.pl) .
5. Wspólnota *Zwiastowanie* zaprasza do udziału we Mszy świętej w intencji **małżeństw w kryzysie** w piątek 21 stycznia o 18.00, a po niej na modlitwę uwielbienia przed Najświętszym Sakramentem od 19.00 do 20.00.
6. Już teraz zachęcamy przy planowaniu letnich urlopów mieć na względzie termin **Festiwalu Parafii**, na który chcielibyśmy się wybrać do Francji, do opactwa Naszej Pani z Dombes w dn. 25-31 lipca. Niebawem przekażemy więcej informacji.
7. Przypominamy o trwającym **synodzie** o synodalności. Zachęcamy do modlitwy i do rozmowy w domach i rożnych grupach na zaproponowane tematy. Ankiety synodalne można złożyć do skrzyni przed ołtarzem (wtedy i my w parafii możemy mieć z nich pożytek, poznając Wasze opinie i refleksje). Można też przesyłać bezpośrednio do Diecezji w formie papierowej lub elektronicznej.
8. W tym tygodniu **pożegnaliśmy**: śp. Adam Pasiak i Czesławę Pasińską. *Dobry Jezu…*

**\*MODLITWA SYNODALNA** :* *Stajemy przed Tobą, Duchu Święty, zgromadzeni w Imię Twoje.\
Z Tobą jedynie, który nas prowadzisz; zamieszkaj w naszych sercach,* *naucz nas drogi, którą mamy iść i jak mamy nią podążać.* *Jesteśmy słabi i grzeszni; nie dozwól, abyśmy wprowadzali nieład.\
Nie pozwól, by niewiedza sprowadziła nas na niewłaściwą drogę,* *albo stronniczość wpływała na nasze działania.* *Niech w Tobie odnajdziemy naszą jedność,* *abyśmy mogli razem podążać do życia wiecznego,* *i abyśmy nie zbaczali z drogi prawdy i tego, co jest słuszne.\
O to wszystko prosimy Ciebie, który działasz w każdym miejscu i czasie,\
w komunii Ojca i Syna, na wieki wieków. Amen.*

<!--EndFragment-->