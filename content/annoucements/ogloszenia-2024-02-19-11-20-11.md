---
type: annoucement
title: ogłoszenia parafialne i duszpasterskie
date: 2024-02-19T11:03:11.835Z
---
<h4 style="text-align:center;">I Niedziela Wielkiego Postu – 18 lutego 2024</h4>

1. Dziś rozpoczynamy **Rekolekcje Wielkopostne** w naszej parafii, które trwać będą do środy 21 lutego. Witamy pośród nas o. Marcina Borządka, brata ze Wspólnoty *Chemin Neuf*, proboszcza z Mistowa, znanego już w naszej parafii, wraz ze Wspólnotą *Głos Pana* ze Skierniewic. W poniedziałek wieczorem będzie z nami lider tej Wspólnoty, Marcin Zieliński. Tytuł rekolekcji to: „W mocy Słowa”.\
   **Msze święte z nauką rekolekcyjną** będą odprawiane o 7.00, 10.30 i 19.00 (a nie o 18.00 jak zwykle). Od poniedziałku do środy jeszcze przed Mszą tj. o 18.00 zapraszamy na **Adorację** w ciszy. Po Mszy św. wieczornej zapraszamy: dziś od 19.00 na **wieczór uwielbienia**, w poniedziałek (na wieczór modlitwy o uzdrowienie) a we wtorek na wieczór pojednania (w propozycją różnych kroków pojednania, w tym spowiedzi, będzie 4 księży). Spowiadamy też od poniedziałku do środy przed Mszami: od godz. 10.00 w kościele i od 18.00 w kaplicy. Od poniedziałku do środy będą też spotkania dla szkół: o 9.00 – klasy 1-3, o 11.30 – klasy 4-6, a o 13.00 – klasy 7-8.\
   Transmitujemy w internecie Msze wieczorne i program po nich. Ulotki z programem rekolekcji są dostępne przy wyjściu.\
   Taca niedzielna będzie przeznaczona na budowę domu Siloe w Mistowie.
2. Podczas Wielkiego Postu w każdą niedzielę odprawiamy **Gorzkie Żale** o godz. 17.15. W piątki zapraszamy na nabożeństwo **Drogi Krzyżowej** po Mszy św. wieczornej (dla dorosłych i starszej młodzieży), a w wybrane piątki (w tym za tydzień 23 lutego) o 16.30 będzie Droga Krzyżowa animowana z myślą o dzieciach i młodszej młodzieży.\
   Program liturgii stacyjnej, sprawowanej w kościołach warszawskich, dostępny jest w gablotce.
3. Na czas kolędy zmienione były **dyżury kancelarii parafialnej**, wracamy już do zwykłego programu: poniedziałki 16.30-17.30, środy 18.45-19.30 i piątki 7.45-8.15 i 16.30-17.30. Adorację w tygodniu na nowo będziemy mieli od końca Mszy wieczornej do 19.15.
4. **10-13:** Już dziś rozpoczynamy zapisy na kolejne spotkanie młodych w wieku 10-13 lat. Spotkanie to, na którym będziemy wspólnie bawić się, śpiewać, modlić i rozwijać swoje talenty i zainteresowania na warsztatach, odbędzie się w sobotę, 9 marca, w Domu Rekolekcyjnym w Parafii Opatrzności Bożej w Warszawie Wesołej o godz. 14.00. Więcej szczegółów i zapisy - na stronie naszej Parafii.
5. **Dzieci**: w dniach 20-21 kwietnia będzie organizowany weekend ewangelizacji dzieci **„Tymoteusz”**. Jest to weekend tylko dla dzieci pierwszo-komunijnych z naszej parafii i z parafii z Mistowa. To ważny i piękny czas zarówno dla dzieci jak i dla posługujących, wspaniały czas ewangelizacji, mówienia dzieciom o Jezusie przez słowa, świadectwa, gry, zabawy, piosenki. Już dziś otwieramy zapisy dla posługi, do której zapraszamy:

   * **nastolatków 11-14** lat, zostały jeszcze miejsca teatralnej (jedno miejsce), wokalnej\
     i muzycznej. Zapisywać można się przez formularz dostępny na stronie www i na facebooku: <https://forms.gle/mw13DvgqCRhVBk9H7>
   * **dorosłych i nastolatków 16-18** lat do prowadzenia grupek dzieci, jak i do pomocy\
     w przygotowaniach materialnych wokół weekendu w piątek wieczór i w niedzielę. Tych, którzy chcieliby pomóc w weekendzie Tymoteusz, prosimy o kontakt w zakrystii, telefonicznie\
     lub mailowo z s. Kasią lub z którymś z ojców. 

     Zplanowaliśmy **czas przygotowania dla tych, którzy będą w posłudze**,w sobotę, 16 marca od godz. 10.00 do 14.40.
6. Propozycje **CARITAS**: Akcja polega na składaniu przez okres Wielkiego Postu ofiar pieniężnych do specjalnie przygotowanych na ten cel tekturowych **skarbonek**. Uczestniczące w tej akcji dzieci i młodzież rezygnując w okresie Wielkiego Postu z drobnych przyjemności odkładają zaoszczędzone pieniądze do skarbonek Caritas. Ofiary zebrane w ten sposób zostaną przeznaczone na pomoc dla osób starszych i samotnych z terenu naszej parafii. Poprzez tę akcję organizatorzy chcą uwrażliwić dzieci oraz całe rodziny na potrzeby starszych i chorych, którzy często czują się samotni zaniedbani i niepotrzebni. Caritas Wesoła – pomóż nam pomagać!\
   Bezdomni, chorzy, samotni, osoby starsze, dzieci to osoby, których głosu często nikt nie słyszy. Dołącz do grona tych, którzy razem z nami niosą im nadzieję. Przekazanie 1,5% na nasze konto bardzo wesprze codzienne działania parafialnego zespołu Caritas przy parafii Opatrzności Bożej w Wesołej na rzecz naszych parafian, którzy są w bardzo trudnej sytuacji zdrowotnej finansowej i mieszkaniowej. Pomnóżmy w tym roku dobro! **Przekaż 1,5% podatku**, zainspiruj do tego innych. Dziękujemy za Twoją pomoc.
7. Zauważyliście, że **modlitwę za Kościoły** i ich odpowiedzialnych powiedzieliśmy nie przed znakiem pokoju, ale w modlitwie wiernych. Jest to wspólnotowa modlitwa wyrażająca nasz charyzmat ekumeniczny, odmawiana od wielu lat w różnych miejscach Kościoła na świecie i w Polsce. Uwzględniając uwagi naszego biskupa pomocniczego podjęliśmy jednak decyzje, by ją przenieść w inne miejsce liturgii.
8. W tym tygodniu **pożegnaliśmy** śp. Ryszarda Trociuka. *Dobry Jezu…*

<!--EndFragment-->