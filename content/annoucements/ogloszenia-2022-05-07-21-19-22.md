---
type: annoucement
title: ogłoszenia parafialne i duszpasterskie
date: 2022-05-07T21:14:41.638Z
---
<!--StartFragment-->

<h4 style="text-align:center;">IV Niedziela Wielkanocy - 8 maja 2022</h4>

1. Dziś w niedzielę 8 maja:

   * taca przeznaczona jest na Diecezjalne Seminarium Duchowne,
   * Msza w południe dla rodzin z dziećmi z propozycją animacji liturgii słowa dla dzieci w każdą w dwóch grupach: do lat 6 i grupa starsza – powyżej,
   * zapraszamy do kawiarenki parafialnej po Mszy w południe i po Mszy wieczornej,
   * Adoracja Najświętszego Sakramentu od 15.00 do Mszy wieczornej,
   * o 19.15 spotkanie dla **młodzieży** - zapraszamy tych, którzy pragną, inspirując się serialem „The Chosen” poznawać Jezusa.
2. Jutro w poniedziałek wyjątkowo nie będzie otwarta kancelaria. Przepraszamy. Możliwy kontakt telefoniczny.
3. **Nabożeństwa majowe** w naszej parafii odprawiamy codziennie o 17.30 przy figurze Maryi przed kościołem lub w kościele. W związku z nabożeństwami wieczorna modlitwa różańcowa w maju i czerwcu zaczyna się o 17.00, a nie ja zwykle ok. 17.30.
4. Przed nami celebracje Bierzmowania i Pierwszej Komunii. Młodzież przyjmie sakrament **Bierzmowania** w czwartek 12 maja podczas Mszy wieczornej. W przeddzień Bierzmowania będzie ostatnie spotkanie przygotowujące, na które zapraszamy też świadków.\
   Msze **pierwszokomunijne** będą w sobotę 14 maja o 9.00, 10.30, 12.00 i 13.30. Msza dla dzieci przeżywających rocznicę Pierwszej Komunii Świętej będzie w niedzielę 15 maja\
   o 12.15 w kościele (równolegle z Mszą parafialną dla rodzin w kaplicy).
5. Serdecznie zapraszamy na przedostatnie przed wakacjami spotkanie ***Wiara i Praca*** – w piątek 13 kwietnia o godz. 20.Spotkanie odbędzie się w sali im. Prałata Stefana Wysockiego w domu rekolekcyjnym. Tym razem, słuchając odpowiedzi Jezusa na pytanie uczniów: „Kto właściwie jest największy w królestwie niebieskim?”, poszukamy sposobów na rozwiązywanie konfliktów w naszych miejscach pracy.
6. Koła Żywego Różańca organizują **pielgrzymkę** do Loretto k/Wyszkowa w dn. 14 maja (sobota), wyjazd godz. 8.00, powrót godz. 17. Kontakt w zakrystii lub z p. Aliną tel. 505 959 099.
7. **Nastolatków** zapraszamy w dn. 14-15 maja na weekend w Wesołej pt. „Kochaj!” – czas, żeby pobyć razem, pogadać z innymi i z Jezusem. Będą gry, warsztaty, świadectwa, uwielbienie. Zapisy na chemin-neuf.pl, zakładka „propozycje 14-18”.\
   W ten sam weekend dla **młodzieży 18-30** mamy propozycję w Łodzi: weekend ewangelizacyjny, o dawaniu świadectwa o Bożym działaniu w życiu. Zapisy pod zakładką „propozycje 18-30”.
8. Propozycje na **lato**. Zapowiadany wyjazd do Francji na Festiwal parafii z różnych przyczyn nie dojdzie do skutku. Przepraszamy. Zapraszamy natomiast na **weekend parafialny** tu w Wesołej (z noclegami u siebie w domu) od piątku do niedzieli 22-24 lipca. Dodatkowo chcemy wyjechać na **parafialną pielgrzymkę** od poniedziałku do środy (25-27 lipca). Zachęcamy, by rezerwować terminy.

Wspólnota *Chemin Neuf* serdecznie też zaprasza:

* **nastolatków** – na tydzień w góry do Białego Dunajca w dn. 11-17 lipca (będzie tam o. Marcin),
* **młodzież** w wieku 18-30 lat – na Festiwal „Welcome to Paradise” w Hautecombe, opactwie we Francji niedaleko Lyonu w dn. 31 lipca do 5 sierpnia (dla młodzieży z Ukrainy mamy możliwość pokrycia kosztów tego pobytu, będzie tam o. Adam),
* **małżeństwa** – na sesję „Kana Rodzina” tu w Wesołej w dn. 1-7 sierpnia (będzie tam o. Krzysztof)

Zapisy i więcej informacji na [www.chemin-neuf.pl](http://www.chemin-neuf.pl)

1. Do zawarcia sakramentalnego **związku małżeńskiego** przygotowują się:

   * Krzysztof Radziemski, kawaler i Magdalena Bonk, panna, oboje z parafii tutejszej (zapowiedź druga),
   * Maciej Michał Rusiecki, kawaler z parafii tutejszej i Anna Maria Ogłaska, panna z par. św. Augustyna w Bartoszewicach (zapowiedź pierwsza).
2. W tym tygodniu pożegnaliśmy śp. Michała Śliwonia, Marię Buszyńską, Emilię Trefoń, Stanisława Sadowskiego. *Dobry Jezu…*

<!--EndFragment-->