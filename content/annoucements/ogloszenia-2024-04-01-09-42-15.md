---
type: annoucement
title: ogłoszenia parafialne i duszpasterskie
date: 2024-04-01T09:38:40.509Z
---
<h4 style="text-align:center;">Niedziela Zmartwychwstania Pańskiego - 31 marca 2024</h4>

1. Dziś Niedziela Zmartwychwstania Pańskiego, rozpoczynamy okres Wielkanocy, który trwa aż do Zesłania Ducha Świętego. 50 dni, żeby przyjąć łaskę Zmartwychwstania.\
   Wszystkim Parafianom i Przyjaciołom Parafii **życzymy** doświadczenia pełni życia i spotkania Zmartwychwstałego Jezusa! \
   **Dziękujemy** wszystkim, którzy przyczynili się do pięknego świętowania: chórowi (pod kierunkiem Tomka i Beaty), całej asyście liturgicznej (lektorzy, ministranci, szafarze), obsłudze technicznej (nagłośnienia, oświetlenia, transmisji), ekipie dekoracji (za przygotowanie kościoła), p. Marii i Rodzinie Szczepkowskich za Grób Pański, harcerzom, harcerkom i zuchom (czuwanie przy grobie, ognisko, porządki) oraz wszystkim, którzy pomagali w różnych chwilach przygotowania i przeżycia Triduum. I nam wszystkim za tworzenie wspólnoty parafialnej i za wspólną modlitwę.  
2. W Niedzielę Zmartwychwstania Msze św. będą w porządku niedzielnym, Mszę o 12.00 odprawimy w kaplicy. Tak samo w poniedziałek, w drugim dniu Oktawy Wielkanocnej. Przez całą **Oktawę wielkanocną** dostępna będzie woda pobłogosławiona podczas Wigilii Paschalnej, można nabrać do swoich buteleczek.\
   Następna niedziela kończy Oktawę i jest to Niedziela Miłosierdzia. Po Mszy wieczornej zapraszamy na wieczór miłosierdzia z animacją Zespołu młodzieżowego i ekipą ze Wspólnoty Zwiastowanie.
3. W piątek 5 kwietnia przypada pierwszy piątek miesiąca. Spowiadamy przed i po Mszy porannej oraz od godz. 17.00. Po Mszy wieczornej Wspólnota Zwiastowanie prowadzi wieczór miłosierdzia (od końca Mszy do 19.30) przy wystawionym Najświętszym Sakramencie.
4. W piątek 5 kwietnia o godz. 19.00 zapraszamy do kawiarenki na kolejne **spotkanie dla kobiet**. Tym razem spotkanie z Zasłuchaną Marią i Zapracowaną  Martą poprowadzi Magda Grabowska, autorka książek o kobietach w Biblii. Szczegóły na ulotkach.
5. W sobotę 6 kwietnia o 17.00 nabożeństwo pierwszosobotnie.
6. W tych dniach celebrowania największych tajemnic naszej wiary, **dziękujemy** wszystkim za współodpowiedzialność za naszą parafię, również w **kwestiach materialnych**. Jesteśmy w trakcie remontu **witraży**. Dostaliśmy dotację z Urzędu Marszałkowskiego, pokrywającą 50% kosztów tych prac. Kilka osób złożyło dary, m.in. p. Józef świętujący 90. urodziny, który otrzymane dary przekazał na ten cel. Dalej jesteśmy przed koniecznością znalezienia 85 tys. zł na ten ce. Potem przed nami remont tarasu i dalsze prace dotyczące zawilgocenia, szczególnie od strony zachodniej. Każdy mniejszy i większy dar się liczy, może ktoś zna osoby, które są gotowe do większej inwestycji. Zachęcajmy siebie nawzajem.

<!--EndFragment-->