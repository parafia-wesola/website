---
type: annoucement
title: ogłoszenia parafialne i duszpasterskie
date: 2020-12-06T21:34:06.232Z
---
<!--StartFragment-->

<h3 style="text-align:center;">II Niedziela Adwentu – 6 grudnia 2020</h3>

1. Witamy w naszej parafii **o. Wojciecha Jędrzejewskiego**, dominikanina, który poprowadzi **Rekolekcje adwentowe** w naszej parafii w dn. 6-9 grudnia. Planujemy Msze św. z naukami rekolekcyjnymi w niedzielę według normalnego rozkładu (będzie transmisja na YouTube Mszy o 12 i 18), a od poniedziałku do środy Msze św. będą w zmienionym rytmie: o godz. 8.30, 17.00 i 19.00, a spowiedź od 8.00, 16.00 i 18.00. Zwracamy uwagę, że nie ma Mszy św. o 7.00! Mszę o 17.00 będziemy transmitować w internecie. Wieczorne Msze o 19.00 w poniedziałek i środę będą Mszami roratnimi (zapraszamy na nie z lampionami).
2. We wtorek 8 grudnia obchodzić będziemy **uroczystość Niepokalanego Poczęcia NMP**. Oprócz spotkań rekolekcyjnych tego dnia o 12.00 proponujemy godzinę Adoracji Najświętszego Sakramentu. Po ostatniej Mszy rekolekcyjnej, tzn. o godz. 20.30 będzie czas uwielbienia w kościele.
3. Dziś zbieramy do puszek **ofiary na pomoc dla Kościoła na Wschodzie**.
4. W tych dniach do wszystkich domów i mieszkań na terenie naszej parafii miały trafić **życzenia i pytanie o wizytę duszpasterską**. Prosimy o przekazanie odpowiedzi poprzez formularz papierowy lub internetowy do dnia 13 grudnia. Odpowiedzi pozwolą nam na zorganizowanie wizyty według życzeń i potrzeb parafian. Dziękujemy wszystkim zaangażowanym w przygotowanie i rozniesienie kopert. Mogło się zdarzyć, że osoba roznosząca koperty przeoczyła jakiś adres lub w danym domu mieszkają dwie rodziny. Jeśli taka sytuacja miała miejsce, to przepraszamy i prosimy o wzięcie koperty ze stolika przy wyjściu z kościoła.
5. Poza dniami rekolekcji przez cały Adwent **Msze święte roratnie** (od poniedziałku do soboty) odprawiane będą o godz. 7.00 w kaplicy. W piątki, a w ostatnim tygodniu Adwentu – w środę, zapraszamy szczególnie rodziny z dziećmi. Będzie specjalna animacja dla nich.
6. Informujemy rodziców i dzieci że w 1-szą, 2-gą i 4-tą niedzielę grudnia, dostępne będą **filmy z ewangelią dla najmłodszych** na stronie www naszej parafii [link do filmu i do materiałów tutaj](https://www.parafiawesola.pl/articles/propozycje_adwentowe_dla_dzeieci). Co tydzień będzie pojawiały się nowe materiały.\
   W 3-cią niedzielę, 20 grudnia, zapraszamy dzieci na **Eucharystię z homilią dla nich** o godz. 12. **Kalendarze adwentowe** można pobrać samodzielnie korzystając z linka zamieszczonego na stronie www parafii i w aplikacji mobilnej w zakładce *Dzieci*. Ogłaszamy także **konkurs na samodzielnie wykonany lampion**, którego zdjęcie z imieniem i nazwiskiem oraz wiekiem dziecka można przesłać na adres [zyjewopatrznosci@gmail.com](mailto:zyjewopatrznosci@gmail.com). Za trzy pierwsze miejsca przewidziane są nagrody. Rozstrzygnięcie konkursu w niedzielę 20 grudnia po Mszy św. o 12.\
   Wszelkie info o naszej aktywności na Fb, na stronie www parafii i w aplikacji mobilnej zakładka *Dzieci*.
7. Parafialny Zespół **Caritas** potrzebuje wsparcia 15 grudnia w sortowaniu i robieniu paczek. Prosimy o zgłaszanie się do nas lub do państwa Buczyńskich.\
   W ramach corocznej akcji „**Kosz Adwentowy**” zbieramy dary w postaci żywności z długoterminową datą ważności oraz chemii gospodarstwa domowego. Przygotowane produkty można składać do 14 grudnia do kosza adwentowego w kościele lub przed wejściem na plebanię.\
   Zachęcamy też do nabycia **świec** oraz **kalendarzy** Caritasu.\
   W tym roku szczególnie zajmijmy się potrzebującymi! Można wspomóc osoby potrzebujące wpłacając ofiarę na konto parafii, podając w tytule „Caritas Wesoła Opatrzności Bożej”. Jeśli chcecie odliczyć wpłaconą kwotę od podatku, należy dopisać: „na cele kultu religijnego - darowizna na Caritas”.\
   Bardzo dziękujemy tym, którzy już wspomogli Caritas przez wpłaty na konto lub podczas zbiórki żywności.
8. **Ochotnicza Straż Pożarna** w Wesołej zwróciła się do nas z prośbą o wsparcie zbiórki na nowy wóz strażacki. Pomóżmy im, żeby oni mogli kiedyś pomóc nam i mieli do tego potrzebny sprzęt. Ulotki przy wyjściu.
9. Zapraszamy na kolejne spotkanie ***Wiara i Praca*** online w najbliższy piątek 11 listopada o godz. 20.00. Tym razem proponujemy temat „Życie zawodowe i osobiste. Jak utrzymać równowagę?”. Będziemy zastanawiać się, jak udaje nam się łączyć życie osobiste z różnymi zaangażowaniami zawodowymi? Czy Słowo Boże może dać nam jakieś wskazówki? Link do spotkania: [https://us02web.zoom.us/j/86133733774](https://us02web.zoom.us/j/86133733774?fbclid=IwAR38aCjNgQVvN_JYIc9tz0yzy4ULjtETtlf9chRo8n3WLGYKFvAL0Jz_Ld0), ID spotkania: 861 3373 3774.\
   Informacje: tel. 603447789.
10. W ostatnim tygodniu pożegnaliśmy: **p. Franciszka Aleksandra Pióro** i **p. Danutę Martę Kaźmierczuk**.Powierzmy ich Bożemu miłosierdziu. *Dobry Jezu…*

<!--EndFragment-->