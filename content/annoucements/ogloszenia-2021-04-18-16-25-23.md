---
type: annoucement
title: ogłoszenia parafialne i duszpasterskie
date: 2021-04-18T16:18:25.873Z
---
**III Niedziela Wielkanocna – 18 kwietnia 2021**

1. Dzisiejsza niedziela jest **niedzielą biblijną**. Przez cały dzień towarzyszy nam wyeksponowana na środku kościoła Biblia. Czujmy się zaproszeni do dania Pismu Świętemu ważnego miejsca w naszym domu, w naszym sercu i w naszym programie każdego dnia.
2. Jutro rozpoczynamy **Kurs *Alpha*** – online i na żywo. Jeszcze dziś można dołączyć do grupki w formule online.
3. W czwartek młodzież przygotowująca się do **bierzmowania** ma swoje spotkania online.
4. W piątek obchodzimy uroczystość **św. Wojciecha**, biskupa i męczennika, głównego patrona Polski. Z racji tej uroczystości nie obowiązuje wstrzemięźliwość od mięsa.
5. W sobotę 24.04 Polskie Forum Chrześcijańskie zaprasza na ekumeniczną konferencję online pt. „**Godność osób oraz szacunek dla życia**”. Program, który rozpocznie się o 10.00, przewiduje ciekawe rozważania teologiczne, bioetyczne, psychologiczne i duszpasterskie w kontekście wyzwań, przed którymi stoją osoby, które znalazły się np.\
   w sytuacji prawdopodobieństwa nieuleczalnej choroby mającego przyjść na świat dziecka lub które ciężko chore dziecko wychowują. Będzie to również sposobność do dzielenia się przez chrześcijan różnych wyznań zaangażowanych w działania pomocowe swoimi doświadczeniami i wyzwaniami, jakie napotykają w pracy i służbie. Więcej informacji oraz zapisy na stronie: <https://pfch.wsts.edu.pl/>
6. Do **renowacji** oddaliśmy figurę Chrystusa frasobliwego, stojącą przy alejce prowadzącej do kancelarii. Koszt renowacji figury i cokołu wyniesie 4000 zł. Dziękujemy jednej rodzinie, która zgodziła się zasponsorować te prace.
7. PODSUMOWANIE DZIAŁAŃ **CARITASU** W OKRESIE WIELKANOCNYM

W ramach corocznej akcji Wielkanocnej, Parafialny Zespół Caritas w Wesołej przygotował 63 paczki dla najbardziej potrzebujących z naszej parafii. 51 podwójnych paczek dotarło do seniorów i osób z chorobami przewlekłymi oraz 12 wielopaków zostało przekazanych do rodzin, w tym do rodzin wielodzietnych.

Caritas w Wesołej serdecznie dziękuje wszystkim Parafianom, którzy na zorganizowanie świątecznych paczek przekazali 3 tys. 210. zł. oraz artykuły spożywcze i chemię gospodarstwa domowego.

Specjalne podziękowania kierowane są do najmłodszych z naszej parafii, do dzieci, które w ramach Wielkopostnej Jałmużny pod hasłem „Dar Juniora dla Seniora” przekazali 987 zł. i tym samym obdarowali pensjonariuszy Domu Seniora „Gniazdo Rodzinne” koszem słodkości oraz wsparli 3 seniorów w bardzo trudnej sytuacji życiowej.

Caritas dziękuje również P. Zdzisławie Kalinowskiej oraz sieci sklepów Lidl za zgodę na przeprowadzenie publicznej zbiórki żywności.

Na operację serca ratującą życie 3-letniego Frania, ze sprzedaży paschalików i ze zbiórki do puszek zebrano 2 tys. 315 zł. Łącznie, Parafialny Zespół Caritas przekaże dla Frania na konto Fundacji *SiePomaga* 3 tys. 315 zł.

Ponadto PZC dziękuje: rodzinie Kałkusińskich, Magdalenie Pacheckiej, Markowi Sęczkowi, Izie Marciszuk, Magdalenie Wysockiej, Magdalenie Zalewskiej i Aleksandrze Gryz za pomoc w zorganizowaniu świątecznych paczek i ich rozwożeniu.

1. Prosimy, by na koniec Mszy znalazł się ktoś, kto mógłby stanąć przed wejściem do kościoła z **tacą**. Mamy nadzieję, że stanie się to naszym dobrym parafialnym zwyczajem. Dziękujemy tym, którzy taką posługę podejmą, jak i tym, którzy ofiary przekazują przelewem bankowym.

   <!--EndFragment-->