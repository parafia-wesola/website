---
type: annoucement
title: ogłoszenia parafialne i duszpasterskie
date: 2023-09-03T12:43:17.058Z
---
<!--StartFragment-->

<h4 style="text-align:center;">XXII niedziela zwykła – 3 września 2023</h4>

1. Zapraszamy dziś na **Adorację** Najświętszego Sakramentu od 15.00 do Mszy wieczornej. Od wczoraj wróciliśmy do Adoracji w soboty i niedziele.
2. Od dziś wracamy do **zwykłego porządku** Mszy św. niedzielnych: 7.00, 9.00, 10.30, 12.00 i 18.00. Msza w południe na nowo z reguły będzie sprawowana w kaplicy Domu rekolekcyjnego i jest adresowana do rodzin z dziećmi. Na Mszę wieczorną serdecznie zapraszamy młodzież. Obie Msze będą miały szczególną animację muzyczną.\
   Kancelaria parafialna od tego tygodnia będzie otwarta, jak przed latem, w poniedziałki od 16.30 do 17.30, w środy od 18.45 do19.30 i w piątki od 7.45 do 8.15 i od 16.30 do 17.30.
3. Dziś ma miejsce **zbiórka** do puszek na Katolicki Ośrodek Adopcyjny. Podczas Mszy św. o 12.00 i o 18.00 modlić się będziemy za **dzieci i młodzież** rozpoczynające nowy rok szkolny.
4. W przyszłą niedzielę taca przeznaczona będzie na Seminarium Duchowne.
5. Propozycja *Misji Kana* dla **małżonków i par niesakramentalnych**

   * jeśli pragniecie zacieśnić więź w Waszym związku, odkryć nowe sposoby budowania relacji oraz pogłębić zrozumienie między sobą, to **Kurs *Kana Welcome*** jest dla Was. To inspirujące spotkania i narzędzia, które pomogą tworzyć piękne chwile we dwoje.
   * Propozycja dla **rodziców, także tych samotnie wychowujących dzieci**: rodziców, pragnących budować zdrowe i pełne miłości relacje z dziećmi, zapraszamy na spotkania **Kana Rodzice**. To doskonała okazja, by lepiej zrozumieć potrzeby swoich dzieci, rozwijać umiejętności wychowawcze i tworzyć harmonijną atmosferę w domu czerpiąc inspiracje do tworzenia trwałych i pełnych miłości relacji.

   Prezentacja programu obu ścieżek, opierających się na comiesięcznych spotkaniach, odbędzie się w niedzielę, 17 września, o godz. 16.00 w Domu rekolekcyjnym.
6. **Dzieciom** przypominamy o wakacyjnym wyzwaniu organizowanym przez naszą parafię. W trakcie wakacyjnych wyjazdów zachęcaliśmy do sfotografowania siebie wraz z rodziną z lokalnym Kościołem, w którym uczestniczyliście na Mszy Świętej. Zdjęcia prosimy przesyłać na maila ekipy dzieci: animacjedzieciwesola@gmail.com. W treści maila prosimy podać imię i nazwisko oraz nazwę sfotografowanej parafii/ wspólnoty/ sanktuarium. Ogłoszenie wyników oraz wystawa zdjęć odbędzie się w drugą niedzielę października. Zapraszamy.
7. Zakładamy **chór parafialny**! Od wielu lata funkcjonuje chór zbierający się podczas Wielkiego Postu, by przygotować oprawę Triduum Paschalnego. Z tej propozycji nie zrezygnujemy. Mamy jednak osoby, które chciały większego zaangażowania w ciągu roku i na to pragnienie odpowie p. Beata Kozyra-Paulska, która ma już duże doświadczenie w prowadzeniu chóru i która zaproponuje regularne próby w ciągu roku, najpewniej w środy wieczorem, ale wszystkie szczegóły będą jeszcze do ustalenia między uczestnikami. Na pierwsze spotkanie zapraszamy w niedzielę 17 września, po Mszy św. wieczornej.
8. Gościmy dziś pośród nas **księdza greko-katolickiego** o. Aleksandra, który wraz w małżonką i córką musiał wyjechać z Białorusi. Rodzina ta szuka schronienia. Prosimy o kontakt, gdyby ktoś mógł użyczyć im na pewien czas małe mieszkanie lub część domu.

<!--EndFragment-->