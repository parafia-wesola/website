---
type: annoucement
title: ogłoszenia parafialne i duszpasterskie
date: 2021-11-01T15:23:46.553Z
---
<!--StartFragment-->

<h4 style="text-align:center;">XXXI Niedziela zwykła – 31 października 2021</h4>

1. Jutro, tj. 1 listopada, przeżywać będziemy radosną **Uroczystość Wszystkich Świętych**. Tego dnia wielbimy Boga za dar świętości, którego udzielił, jak wierzymy, tak wielu osobom wskazanym nam przez Kościół z imienia i tych, o których świętości nieliczni tylko wiedzą. Wielbimy też Boga za powołanie do świętości każdego z nas. Porządek Mszy świętych jest taki jak w niedziele.

   2 listopada obchodzimy **Wspomnienie Wszystkich Wiernych Zmarłych**. Ze względu na to, że ten dzień nie jest wolny od pracy, to zwyczajowo odwiedzamy cmentarze już 1 listopada i to właśnie w poniedziałek 1 listopada Msza o 12.00 będzie Mszą wypominkową, a po niej pójdziemy w procesji na cmentarz. Modlić się będziemy za zmarłych polecanych Bogu w wypominkach jednorazowych i za wszystkich pochowanych na naszym cmentarzu parafialnym. Msze 2 listopada będą o 7.00 i 18.00. Codziennie od 2 do 8 listopada Msza św. wieczorna odprawiana będzie jako Msza wypominkowa za zmarłych polecanych Bogu w wypominkach rocznych (które potem kontynuowane będą w każdy pierwszy wtorek miesiąca). Intencje wyczytywać będziemy na pół godziny przed rozpoczęciem Mszy św.

   Ze względu na pandemię Covid-19 Penitencjaria Apostolska przedłużyła na cały miesiąc listopad również w tym roku możliwość uzyskania **odpustu zupełnego**, który ofiarowujemy za zmarłych. 

   * Odpust można uzyskać przez pobożne nawiedzenie cmentarza i modlitwę za zmarłych.
   * Można nawiedzić pobożnie kościół lub kaplicę i odmówić tam „Ojcze nasz” i „Wierzę w Boga”. 
   * Osoby starsze, chore i ci wszyscy, którzy z poważnych powodów nie mogą opuścić domu, uzyskają odpust zupełny, jeśli tylko łącząc się duchowo z tymi wiernymi, którzy pobożnie nawiedzają miejsca święte, oraz wykluczając wszelkie przywiązanie do jakiegokolwiek grzechu i mając intencję, kiedy to tylko będzie możliwe, spełnić trzy zwyczajne warunki (spowiedź sakramentalna, Komunia eucharystyczna i modlitwa w intencjach Ojca Świętego), odmówią pobożnie modlitwy za zmarłych przed obrazem Pana Jezusa lub Najświętszej Maryi Panny (na przykład jutrznię i nieszpory z oficjum Liturgii godzin za zmarłych, Różaniec, Koronkę do Bożego Miłosierdzia i inne modlitwy za zmarłych bliskich ich sercu), albo jeśli podejmą medytacyjną lekturę jednego z fragmentów Ewangelii z liturgii za zmarłych, lub też jeśli wypełnią uczynki miłosierdzia poprzez ofiarowanie Bogu cierpień i niedogodności swego życia.
2. W tym tygodniu wypada **pierwszy piątek i pierwsza sobota** miesiąca. Spowiadamy przed i po Mszy porannej oraz od 17.00 i po Mszy wieczornej. Wspólnota *Zwiastowanie* prowadzi wieczór modlitwy do Bożego Miłosierdzia przy wystawionym Najświętszym Sakramencie (od Mszy wieczornej do 20.00). W piątek od rana odwiedzamy chorych. W sobotę o 17.00 zapraszamy na nabożeństwo pierwszo-sobotnie.
3. W następną niedzielę przeżywać będziemy **wizytację biskupią**, w ramach trwającej wizytacji całego dekanatu. Gościć będziemy biskupa pomocniczego Diecezji warszawsko-praskiej ks. biskupa Jacka Grzybowskiego. Przed Mszą o 7.00 będzie powitanie Księdza Biskupa w drzwiach naszej świątyni, przekazanie mu kluczy, stuły, ucałowanie relikwii, a następnie przedstawienie parafii przez proboszcza. Biskup Jacek na każdej Mszy niedzielonej będzie obecny i będzie głosił Słowo Boże. Mszy św. o 10.30 on będzie przewodniczył. Na kolejnych Mszach św. różne grupy przedstawią się i złożą sprawozdania. 
4. Zapraszamy panów niezależnie od wieku i stanu cywilnego na **spotkanie męskie** w niedzielę 14 listopada po Mszy św. wieczornej. W programie: rozmowa, modlitwa, krótkie nauczanie.
5. Księża Sercanie proszą o **wsparcie misji**. Na ten cel zbierają monety i banknoty wycofane z użycia, telefony, oraz srebrny i złoty złom. To często rzeczy, które zalegają u nas domach, żal je wyrzucić, a tym sposobem mogą posłużyć dobrej sprawie. Każda zbiórka służy wsparciu konkretnego projektu misyjnego. Adres do wysyłki to: Sekretariat Misji Zagranicznych Księży Sercanów, ul. Rakowa 11, 10-185 Olsztyn. Szczegóły na plakatach w gablotce. Wysyłkę można zrobić osobiście lub zostawić te rzeczy w zakrystii i my zrobimy z nich paczkę.
6. W tym tygodniu **pożegnaliśmy** śp. Jana Kielewskiego i śp. Harry’ego Güntera Gehrmann. *Dobry Jezu…*

<!--EndFragment-->