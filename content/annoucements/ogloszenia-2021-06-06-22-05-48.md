---
type: annoucement
title: ogłoszenia parafialne i duszpasterskie
date: 2021-06-06T21:59:00.230Z
---
<!--StartFragment-->

<h4 style="text-align:center;">X Niedziela zwykła – 6 czerwca 2021</h4>

1. Dziś jest zbiórka do puszek na budowę Świątyni Opatrzności Bożej.
2. Dziś wieczorem **młodzież** zapraszamy na spotkanie Młodzi OPEN online o 19.30. Będzie to ostatnie spotkanie z encykliką papieża Franciszka „Fratelli tutti”. Link na Facebooku.
3. A w następną niedzielę wieczorem zapraszamy na **spotkanie ojców**: po Mszy św. wieczornej w Sali ks. Prałata Wysockiego. W programie modlitwa za dzieci, nauczanie i wspólne rozmowy.
4. **Nabożeństwa czerwcowe** odprawiamy codziennie o godz. 17.30.
5. Zapraszamy wszystkich chętnych na lipcowy **weekend parafialny**. Będzie to czas relacji, formacji i modlitwy. Budując razem naszą parafię, pragniemy razem budować Kościół. Spędzimy razem czas w piątek wieczorem, 23 lipca, cały dzień w sobotę i w niedziele po Mszy św. o 12.00. Prosimy o zapisywanie się na: [kancelaria@parafiawesola.pl](mailto:kancelaria@parafiawesola.pl). Odpowiemy na wszystkie pytania, można dzwonić do o. Adama, o. Krzysztofa lub s. Kasi. Cieszymy się na ten wspólnie spędzony czas latem.
6. W najbliższy piątek, 11 czerwca obchodzić będziemy **Uroczystość Najśw. Serca Pana Jezusa**. Z tej racji można tego dnia spożywać pokarmy mięsne.
7. W sobotę 12 czerwca Wspólnota *Chemin Neuf* zaprasza na czas formacji ekumenicznej online. Temat „**Pandemia jako doświadczenie ekumeniczne. Kościele, co dalej?**” podejmą wspaniali mówcy różnych wyznań! Będą z nami: ks. prof. Tomasz Halik, bp Grzegorz Ryś, prof. Marek Kita (katolicy), bp Marek Kamiński (zielonoświątkowy), ks. Waldemar Misijuk (prawosławny) ks. Monika Zuber (metodystka) i ks. Michał Makuła (luteranin). Będzie okazja do postawienia pytań i udziału w dyskusji oraz do wspólnej modlitwy. Zapisy na stronie [www.chemin-neuf.pl](http://www.chemin-neuf.pl).
8. Parafia wraz z nowo powstałą lokalną fundacją *Bliżej Ludzi*, której celem jest pomoc osobom potrzebującym, poszukuje osób, które mogłyby **wspierać finansowo młodą mamę**, która nie uległa presji aborcyjnej ze strony jej bliskich. Kobieta samotnie wychowując dwójkę małych dzieci i odważnie stawiając czoła wyzwaniom, nie jest jednak w stanie zaspokoić wszystkich potrzeb. Chodzi więc, o czasowe (6-miesięczne) zaangażowanie finansowe, tak aby pomóc tej niepełnej rodzinie normalnie funkcjonować. Osoby gotowe do tej formy pomocy zapraszamy w przyszłą niedzielę do wypełnienia formularza zgłoszeniowego.\
   Dodatkowo Fundacja poszukuje psychologa lub terapeuty gotowego zaangażować się lokalnie w pomoc osobie potrzebującej. Kontakt: Piotr Parzonka, tel. 693 862 799.
9. Od 7 czerwca czyli od jutra wznawiamy **gimnastykę dla pań,** które chcą poprawić swoją sprawność fizyczną. Spotkania będą miały formę ponadgodzinnych treningów opartych na ćwiczeniach interwałowych i mają na celu poprawę kondycji, równowagi, elastyczności całego ciała. Będą odbywały się w poniedziałki i czwartki o 19.15 na zewnątrz. Zainteresowane panie mogą zgłaszać się do Uli Drewnowskiej Płatek, tel. 606 248 322.
10. W niedzielę za dwa tygodnie (20 czerwca) po Mszy św. o 12.00 **dzieci** zapraszamy na pokaz teatralny improwizacji. Zaprasza aktorka p. Olga Milaszewska z podopiecznymi.
11. Zapraszamy na ostatnie przed wakacjami spotkanie *Wiara i Praca* online - w najbliższy piątek 11 czerwca o godz. 20. Tematem spotkania będzie „**Odpoczynek w pracy. Jak Bóg chce, żebyśmy odpoczywali**”. Link do spotkania na stronie FB parafii i Wiara i Praca.
12. Wspólnota *Chemin Neuf* zaprasza na wyjazdy wakacyjne:

    * **nastolatków** w wieku 14-18 lat – do Białego Dunajca od 28 czerwca do 4 czerwca (jedzie też o. Adam),
    * młodzież w wieku **18-30 lat** – do Budapesztu od 27 lipca do 1 sierpnia na *Changemakers* – czas dla młodych, którzy chcą budować wizję naszej wspólnej przyszłości (jedzie o. Adam, propozycja dostępna dla znających angielski lub francuski) oraz do opactwa Hautecombe we Francji (tu będzie tłumaczenie na polski) na Festiwal ewangelizacyjny *Next step* (dostępne są ulotki)
    * **małżeństwa** – na sesję Kana w Skorzeszycach od 5 do 11 lipca (jedzie o. Krzysztof).
13. W tym tygodniu **pożegnaliśmy** p. Marię Pec. *Dobry Jezu…*
14. Prosimy kogoś o stanięcie z **tacą** przed kościołem. Bóg zapłać!

<!--EndFragment-->