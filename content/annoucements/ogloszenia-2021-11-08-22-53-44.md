---
type: annoucement
title: ogłoszenia parafialne i duszpasterskie
date: 2021-11-08T22:51:54.660Z
---
<!--StartFragment-->

XXXII Niedziela zwykła – 7 listopada 2021

1. Dziś gościmy ks. Biskupa Jacka Grzybowskiego. Dziękując Mu za dobre słowo prosimy o błogosławieństwo.
2. 11 listopada w dniu **Święta Niepodległości** Parafia i Polski Komitet Pomocy Społecznej zapraszają na **Mszę św. w intencji Ojczyzny o godz.10:30**.
3. Serdecznie zapraszamy na kolejne spotkanie Wiara i Praca - w najbliższy piątek **12 listopada 2021 o godz. 20.** Spotkanie odbędzie się w sali im. Prałata Stefana Wysokiego w domu rekolekcyjnym. Tym razem zajmiemy się tematem "**Odnajdywanie Bożego powołania dla twojej pracy".** Będziemy rozważać 12 Rozdział Listu do Rzymian.
4. Zapraszamy panów niezależnie od wieku i stanu cywilnego na **spotkanie męskie** w niedzielę **14 listopada** po Mszy św. wieczornej. W programie: rozmowa, modlitwa, krótkie nauczanie.
5. Księża Sercanie proszą o **wsparcie misji**. Na ten cel zbierają monety i banknoty wycofane z użycia, telefony, oraz srebrny i złoty złom. To często rzeczy, które zalegają u nas domach, żal je wyrzucić, a tym sposobem mogą posłużyć dobrej sprawie. Każda zbiórka służy wsparciu konkretnego projektu misyjnego. Adres do wysyłki to: Sekretariat Misji Zagranicznych Księży Sercanów, ul. Rakowa 11, 10-185 Olsztyn. Szczegóły na plakatach w gablotce. Wysyłkę można zrobić osobiście lub zostawić te rzeczy w zakrystii i my zrobimy z nich paczkę.
6. W tym tygodniu **pożegnaliśmy** śp. Amelię Wielogórską. *Dobry Jezu…*

<!--EndFragment-->