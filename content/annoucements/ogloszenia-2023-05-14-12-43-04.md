---
type: annoucement
title: ogłoszenia parafialne i duszpasterskie
date: 2023-05-14T12:37:16.483Z
---
<h4 style="text-align:center;">VI NIEDZIELA WIELKANOCY - 14 maja 2023</h4>

1. Dzisiejsza **taca** przeznaczona jest na seminarium Duchowne.

   * Dziś po Mszach o 12.00 i 18.00 zapraszamy do **kawiarenki** parafialnej.
   * Wieczorem **młodzież** zapraszamy na spotkanie Młodzi OPEN.
2. Zachęcamy do udziału w **nabożeństwach** **majowych** codziennie po Mszy św. wieczornej przy figurze Matki Bożej. Po nim, jak zwykle adoracja Najświętszego Sakramentu do godz. 19.15. W niedziele nabożeństwo odprawiamy przed Mszą wieczorną, o godz. 17.45.
3. Przed nami **uroczystości**: św. Andrzeja Boboli, patrona Polski i metropolii warszawskiej – w czwartek 16 maja, a w następną niedzielę – Uroczystość  Wniebowstąpienia Pańskiego. 
4. Wczoraj ponad70-cioro dzieci przyjęło **Pierwszą Komunię św**. Dziś dzieci obchodzące **rocznicę** pierwszej Komunii zapraszamy na Mszę św. im dedykowaną o 12.30 w kościele. Możemy nieść w modlitwie wszystkie te dzieci i ich rodziny.
5. Dziękujemy za utrzymanie przez wiele miesięcy praktyki rozróżniania dwóch kolejek do **Komunii** na rękę lub do ust. Mamy przekonanie, że to rozróżnienie już nie jest konieczne, możemy przyjmować Komunię na oba sposoby w każdym punkcie udzielania Komunii. Wracamy też do propozycji Komunii pod dwiema postaciami na Mszy niedzielnej wieczornej i przy innych szczególnych okazjach.
6. W czwartek 18 maja (3. czwartek miesiąca) o 19.00 oficjum o jedność chrześcijan. Po modlitwie o. Adam zaproponuje małe nauczanie nt. relacji między **katolikami i zielonoświątkowcami**, opowie też o spotkaniu ekumenicznym w Watykanie, które miało miejsce 10 dni temu i wypowiedzianych na nim słowach papieża Franciszka. 
7. *Bohaterki Biblii - bohaterkom życia codziennego w Wesoł*ej. Już w piątek 19 maja o godz. 19 zapraszamy do kawiarenki na drugie **spotkanie dla kobiet**. Tym razem będziemy uczestniczyć w spotkaniu Samarytanki z Jezusem przy studni, a poprowadzi nas Magda Grabowska, autorka książek z cyklu „Niezapomniane. Bohaterki Biblii”. Szczegóły znajdziecie na zaproszeniach, które będą rozdawane przed kościołem.
8. Wraz ze Wspólnotą *Zwiastowanie* zapraszamy w piątek 19 maja na wieczorną Eucharystię w intencji **małżeństw w kryzysie**. Tego dnia nie będzie prowadzonej modlitwy uwielbienia ze względu na obchody 40-lecia Katolickiej Odnowy w Duchu Świętym na Jasnej Górze.
9. W następną niedzielę 21 maja druga i ostatnia okazja na odkrywanie sztuki prof. **Nowosielskiego** w naszej kaplicy i kościele, korzystając z pomocy brata José Ignacio Iglesia Puig SM, który sztukę sakralną artysty zestawia ze innymi dziełami i okolicznościami historycznymi. Początek o 19.00
10. Podobnie jak w zeszłym roku, organizujemy **pielgrzymko-wycieczkę** autokarową śladami prof. **Nowosielskiego** w dniach 26-29 czerwca. Tym razem odwiedzimy głównie Tychy i Kraków. Będzie ciekawie, pięknie i miło. Przewidywany koszt to 800 zł od osoby. Prosimy o wpłacenie zaliczki w wysokości 200 zł. Zapisy przez formularz [pod linkiem tutaj](https://forms.gle/65yVeUeUy5gf5bR66) do końca maja. Więcej szczegółów znajduje się na pomarańczowych kartkach przy wyjściu z kościoła.
11. Zapraszamy **dzieci w wieku 10 - 13 lat**, wśród nich także te, które przystąpiły w tym roku po raz pierwszy do Komunii Świętej, na nasze kolejne spotkanie w sobotę, 3 czerwca, w Domu rekolekcyjnym. Więcej szczegółów będzie można znaleźć na stronie internetowej naszej Parafii i tam też - przez formularz zgłoszeniowy - zapisać się od niedzieli, 21 maja. Czekamy na Was :-)
12. **Nastolatków** w wieku **14-18** lat Wspólnota *Chemin Neuf* zaprasza na:

    * weekend pt. „Mieć mniej, być więcej” w dn. 20-21 maja, już za tydzień
    * obóz rekolekcyjny w Wiśle w dn. 11-16 lipca (zapisy już otwarte)
13. **Młodzież** w wieku **18-30** lat zachęcamy do wyjazdu ze Wspólnotą *Chemin Neuf* na Światowe Dni Młodzieży w Lizbonie. Od 26 lipca do 1 sierpnia proponujemy udział w międzynarodowym festiwalu ewangelizacyjnym w nadmorskim kurorcie Portimao i potem przejazd do Lizbony na ŚDM od 1 do 6 sierpnia. Zbiorowego przejazdu z Polski nie zapewniamy. Koszt pobytu to 140 euro za Festiwal i 240 euro za Lizbonę. Informacje i zapisy na chemin-neuf.pl, zakładka 18-30.
14. Zaproszenie na ciekawe wydarzenia nieco dalej od nas, na które trzeba się zapisać:

    * katolicka konferencja „Z serca do serca, czyli o tym, jak się spotkać” z takimi gośćmi jak Helena Teixera Respondek, Tomasz Zieliński, Daniel Wojda i in. – 17 czerwca w Gdyni,
    * 6-godzinne uwielbienie we Wrocławiu „ChwałaMu 2023” z Marcinem Zielińskim oraz wspaniałymi muzykami i liderami – 8 lipca we Wrocławiu.
15. W tym tygodniu **pożegnaliśmy** śp. Krzysztofa Popiołka i śp. Elżbietę Głowacką. *Dobry Jezu…*

<!--EndFragment-->