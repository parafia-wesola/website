---
type: annoucement
title: ogłoszenia parafialne i duszpasterskie
date: 2023-09-25T08:19:20.085Z
---
<!--StartFragment-->

<h4 style="text-align:center;">XXV niedziela zwykła – 24 września 2023</h4>

1. Msza o 12.00 będzie **Mszą posłania**, na której chcemy modlić się za wszystkich posługujących w naszej parafii. Mszę sprawować będziemy w kościele, tego dnia to ta Msza będzie transmitowana w internecie. Po Mszy świętej chcemy pobyć trochę razem, spotkać się, poznawać, porozmawiać… zapraszamy więc na parafialny obiad. Zapewnimy coś ciepłego, zachęcamy do przyniesienia sałatki lub deseru.
2. O 19.15 w kościele „**Nowosielski Audiovisual Misterium**”. Jest to projekt Artura Dutkiewicza, w którym malarstwo Jerzego Nowosielskiego jest inspiracją do przedstawienia utworów o charakterze kontemplacyjnym skomponowanych przez pianistę na trio jazzowe: fortepian, kontrabas i perkusję, łączących elementy muzyki improwizowanej, współczesnej, klasycznej i jazzu. 
3. Wszystkich, którzy już kiedykolwiek byli na **Kursie *Alpha*** i chcą pomóc, aby inni też mogli przeżyć to piękne doświadczenie, zapraszamy do posługi. Można dołączyć na spotkanie dla posługujących, które odbędzie się jutro, 25 września o 19.00. Kurs Alpha dla uczestników rozpoczynamy 2 października. Zapraszamy do zapisywania się i do zapraszania innych, ulotki są dostępne przy wyjściu Przypominamy, że Kurs *Alpha* w naszej parafii służy również jako przygotowanie do sakramentu bierzmowania dla osób dorosłych. Serdecznie zapraszamy także osoby deklarujące się jako niewierzące lub poszukujące.
4. **Chór** w naszej parafii, prowadzony przez Beatę Kozyra-Paulską, będzie spotykał się na próby we **wtorki** o 18.30 w sali ks. Prałata. Można jeszcze dołączyć.
5. **Grupa modlitewna** we **wtorki** o 20.00 w dużej sali domu rekolekcyjnego. Zapraszamy wszystkich chętnych na wspólne uwielbienie!
6. Jak co roku w ramach akcji ***Iskra Bożego Miłosierdzia***, zapraszamy na Koronkę do Bożego Miłosierdzia na ulicach miast świata – **czwartek** 28 września 2023, godz. 15.00, pod krzyżem na 1 Praskiego Pułku.
7. Już w najbliższy **piątek** 29 września o godz. 19.00 zapraszamy wszystkie kobiety do kawiarenki parafialnej na kontynuację **spotkań z bohaterkami Biblii**. Zaczniemy od rozmów przy pysznej kawie. W dalszej części Magda Grabowska przybliży nam postać Elżbiety - żony Zachariasza. Szczegóły na ulotkach przy wyjściu z kościoła. 
8. W najbliższą **sobotę** planujemy **wyjazd ministrantów** na gry laserowe. Zbiórka pod plebanią o 10.00, wyjazd o 10.15. Powrót przewidujemy około 14.00-14.30. Potrzebna jest pisemna zgoda rodziców na wyjazd dziecka. Prosimy o zgłaszanie chętnych do o. Krzysztofa lub do Piotra Tracza. W tym dniu nie ma zbiórki dla ministrantów.
9. Serdecznie zapraszamy na **rodzinną wycieczkę rowerową**. Wycieczka planowana jest na 1 października. Ruszamy po mszy o godzinie 12:00. Przejedziemy bezpiecznym ścieżkami Wesołej. Wyprawa zakończy się wspólnym pilnikiem na leśnej polanie. Prosimy o zapakowanie prowiantu dla rodziny, koca oraz wyposażenie rowerów w potrzebne odblaski. Wycieczka uzależniona jest od pogody, w przypadku deszczu zostanie odwołana.
10. Nasza zaprzyjaźniona parafia w Mistowie organizuje pielgrzymkę do **Medjugorie** w dn. 21-28 października, z opiekunem duchowym o. Kazimierzem Frankiewiczem, franciszkaninem. Szczegóły zaproszenia i numery kontaktowe na ogłoszeniu na gablotce. Zostało im 15 wolnych miejsc.
11. Rozpoczęliśmy przygotowania do **Pierwszej Komunii św**. Można zgłaszać się do 15 października. Na stronie internetowej parafii jest link do formularza zapisu. Rodziny z poza naszej parafii (dziecko, które nie mieszka ani nie uczy się na terenie parafii) prosimy o uprzedni kontakt z nami.
12. W październiku rusza **Warszawsko-Praska Liga Siatkówki**. Zapraszamy do udziału w nowym projekcie, którego celem jest integracja międzywspólnotowa i międzyparafialna poprzez sport. Do udziału zaproszone są osoby, które formują się we wspólnotach przy parafiach diecezji warszawsko-praskiej, księża oraz pracownicy parafialni. Wiek zawodników 15-100. Liga trwać będzie od października 2023 do czerwca 2024. Wymagane jedynie chęci do grania. Planujemy zorganizować treningi raz na tydzień lub raz na dwa tygodnie. Osoby chętne zapraszamy do kontaktu z koordynatorem Rafałem Trynieckim nr telefonu: 692 943 641 lub email: [rafaltryniecki@gmail.com](mailto:rafaltryniecki@gmail.com).

<!--EndFragment-->