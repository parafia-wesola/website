---
type: annoucement
title: ogłoszenia parafialne i duszpasterskie
date: 2023-05-07T15:38:44.965Z
---
<h4 style="text-align:center;">V NIEDZIELA WIELKANOCY - 7 maja 2023</h4>

1. Zachęcamy do udziału w **nabożeństwach** **majowych** codziennie po Mszy św. wieczornej przy figurze Matki Bożej. Po nim, jak zwykle adoracja Najświętszego Sakramentu do godz. 19.15.
2. Dziś wieczorem o 19.15 zapraszamy na koncert słowno-muzyczny w hołdzie Jerzemu **Nowosielskiemu** pt. „Artysta w Kościele. Tajemnica sztuki i tajemnica wiary”. Projekt przygotowuje i poprowadzi  prof. Alicja Paleta-Bugaj, a udział wezmą: aktorka Sławomira Łozińska, muzycy Aleksandra Bugaj i Christian Danowicz oraz ks. prałat Aleksander Seniuk (będący wikariuszem w naszej parafii w latach prac artysty) i ks. bp Michał Janocha.
3. W jutrzejszy poniedziałek obchodzimy **uroczystość** św. Stanisława, biskupa i męczennika, głównego patrona Polski. W sobotę natomiast w kościołach warszawskich – uroczystość Najśw. Maryi Panny Łaskawej, patronki stolicy.
4. W najbliższą sobotę wyjątkowo **nie będzie** spotkania **ministrantów**. A z powodu celebracji Mszy ślubnej nie będzie Adoracji Najświętszego Sakramentu. Będzie w niedzielę od 15.00.
5. Natomiast mamy w sobotę dzień **pierwszej Komunii Świętej** z celebracjami o godz. 9.00, 10.30, 12.00 i 13.30. W niedzielę dzieci obchodzące **rocznicę** pierwszej Komunii wraz z ich rodzinami zapraszamy na Mszę św. im dedykowaną o 12.30 w kościele.
6. Zapraszamy na  spotkanie ***Wiara i Praca***, które odbędzie się  w najbliższy piątek, 12 maja, o godz. 20.00 w sali Prałata Wysockiego w Domu rekolekcyjnym. Temat spotkania: **Konfrontacja w pracy** – „oddaj coś winien”. Rzeczywistość pracy łączy się z doświadczaniem wielu napięć w relacjach międzyludzkich,\
   które wynikają z konfliktów potrzeb, niewłaściwie podjętych decyzji, błędów pracowników czy zwykłego braku wzajemnej wrażliwości. Jak sobie radzić kiedy widzę uchybienia kolegów w pracy,  doświadczam na sobie krzywdy ze strony drugiej osoby, a może gdy to ja spowodowałem straty lub krzywdę w miejscu pracy? Jaką przyjąć postawę jako chrześcijanin: konfrontować czy przymykać oczy? domagać się sprawiedliwości czy odpuścić? Nad tymi dylematami będziemy rozmyślać w oparciu o Ewangelię św. Mateusza o upomnieniu braterskim i dłużnikach.
7. Podobnie jak w zeszłym roku, organizujemy **pielgrzymko-wycieczkę** autokarową śladami prof. **Nowosielskiego** w dniach 26-29 czerwca. Tym razem odwiedzimy głównie Tychy i Kraków. Przewidywany koszt to 800 zł od osoby. Prosimy o wpłacenie zaliczki w wysokości 200 zł. Zapisy przez [formularz tutaj](https://forms.gle/EPA4pR1KKCD1Gni47) do końca maja. Więcej szczegółów znajduje się na pomarańczowych kartkach przy wyjściu z kościoła.
8. **Nastolatków** w wieku **14-18** lat Wspólnota *Chemin Neuf* zaprasza na:

   * weekend pt. „Mieć mniej, być więcej” w dn. 20-21 maja
   * obóz rekolekcyjny w Wiśle w dn. 11-16 lipca (zapisy już otwarte)
9. **Młodzież** w wieku **18-30** lat zapraszamy na:

   * weekend w Łodzi w dn. 13-14 maja pt. „Change the World”, o dzieleniu się Dobrą Nowiną,
   * zachęcamy też do wyjazdu ze Wspólnotą *Chemin Neuf* na Światowe Dni Młodzieży w Lizbonie. Od 26 lipca do 1 sierpnia proponujemy udział w międzynarodowym festiwalu ewangelizacyjnym w nadmorskim kurorcie Portimao i potem przejazd do Lizbony na ŚDM od 1 do 6 sierpnia. Zbiorowego przejazdu z Polski nie zapewniamy. Koszt pobytu to 140 euro za Festiwal i 240 euro za Lizbonę. Informacje i zapisy na chemin-neuf.pl, zakładka 18-30.
10. W tym tygodniu **pożegnaliśmy** śp. Zofię Stodolską. Dobry Jezu…

<!--EndFragment-->