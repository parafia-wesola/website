---
type: annoucement
title: ogłoszenia parafialne i duszpasterskie
date: 2022-10-30T11:25:26.812Z
---
<!--StartFragment-->

<h4 style="text-align:center;">XXXI Niedziela Zwykła – 30 października 2022</h4>

1. Dziś:

*  zapraszamy na Adorację Najświętszego Sakramentu od godz. 15.
* w parafii gościmy o. Marcina Borządka, który na wszystkich Mszach głosi homilie i zbiera ofiary  na budowę kościoła w Mistowie. O. Marcin był u nas już na wiosnę. Zachęcamy do wsparcia tej inwestycji poprzez ofiarę na tacę lub wpłaty na konto podane na stronie www naszej parafii.

1.  Na **nabożeństwo październikowe** zapraszamy jeszcze jutro o 17.15.
2.  We wtorek, 1 listopada, obchodzimy radosną **Uroczystość Wszystkich Świętych**. Msze św. będziemy odprawiać w porządku niedzielnym. Na Mszy o 12.00 modlić się będziemy za zmarłych polecanych w wypominkach oktawalnych. Po Mszy, czyli ok. 13.00, pójdziemy z procesją na cmentarz. Na koniec procesji pobłogosławimy nowy krzyż, którzy stanął na dole cmentarza. Mszę św. o 18.00 zaanimuje zespół grupy modlitewnej, po Mszy zapraszamy na wspólne uwielbienie w kościele.\
   W środę, 2 listopada, obchodzimy **Wspomnienie Wszystkich Wiernych Zmarłych**, czyli, jak potocznie mówimy, Dzień Zaduszny. Dodatkowa Msza św. będzie odprawiona o 10.30. Msza wieczorna przez kolejne dni Oktawy tj. od 2 do 8 listopada, będzie odprawiana w intencjach zmarłych polecanych w wypominkach, wyczytywać je będziemy od 17.30.\
   Za pobożne nawiedzenie cmentarza i modlitwę za zmarłych w dniach od 1 do 8 listopada można uzyskać odpust zupełny, który ofiaruje się za dusze w czyśćcu cierpiące.
3.  Dziękujemy wszystkim za przygotowanie **grobów** na święta. Harcerze dzisiaj i we wtorek prowadzą sprzedaż zniczy i wkładów do zniczy. Kupując od nich, wspieramy ich działalność. Pięknym gestem miłości bliźniego może być pomoc w uprzątnięciu opuszczonego grobu, postawienie na nim znicza i ofiarowanie modlitwy. Prosimy o wzajemną czujność, żeby nigdy śmieci nie wyrzucać za parkan ani pod inny grób (dotyczy to również śmieci organicznych, liście i igły zamiatamy i wrzucamy do kontenerów). Przypominamy, że gest miłosierdzia i modlitwy jest ważniejszy od liczby zniczy i wielkości wiązanek.
4.  Przy wyjściu z kościoła i z kaplicy mamy kartki do wypisania **wypominków** w dwóch wersjach: oktawalne (wyczytane będą podczas procesji na cmentarzu 1 listopada oraz w kolejnych dniach oktawy przed Mszą wieczorną odprawioną w tych intencjach), oraz roczne (na Mszę wieczorną w każdy pierwszy wtorek miesiąca). Kartki i ofiary można składać w zakrystii. Dziękujemy za przekazanie ich przed wtorkiem, żebyśmy mieli czas na przepisanie intencji.
5.  W pierwszy czwartek miesiąca,  3 listopada, Wspólnota *Zwiastowanie* zaprasza na **modlitwę wstawienniczą** za wszystkich potrzebujących, szczególnie za małżeństwa przeżywające trudności, o 19.15 w sali *Zwiastowanie*.
6. **Pierwszy piątek** miesiąca wypada w tym tygodniu. Spowiadamy rano przed i po Mszy św. oraz od 17.00 i po Mszy wieczornej. Wspólnota *Zwiastowanie* prowadzi Nabożeństwo do Bożego Miłosierdzia przy wystawionym Najświętszym Sakramencie od Mszy wieczornej do godz. 20.00. Księża odwiedzą chorych.
7. Serdecznie zapraszamy wszystkie **dzieci** na **Bal Wszystkich Świętych**! 4.11 (piątek) o godzinie 17.30 zapraszamy do dużej sali w Domu rekolekcyjnym na wspólną zabawę! W programie gry, konkursy, zabawy taneczne! Przewidujemy także małe co nieco dla wszystkich uczestników. Uwaga! Tego wieczoru obowiązują przebrania. Starsze dzieci zachęcamy do przebrania się za wybranego Świętego, młodsze mogą przygotować prostsze stroje np. aniołki. Wstęp wolny! Prosimy, żeby się zapisać wysyłając wiadomość na adres: [drjwitek@gmail.com](mailto:drjwitek@gmail.com).
8.  Dzieci **w wieku 10-13** lat zapraszamy na spotkanie, które odbędzie się w sobotę, 5 listopada, o godz. 14.00 w Domu rekolekcyjnym. Będziemy się bawić, wielbić Pana Boga śpiewem i tańcem, rozwijać swoje talenty podczas różnych warsztatów. Chcemy, aby było wesoło i ciekawie, abyście poszerzyli grono przyjaciół i spotkali tu Pana Boga. Obowiązują zapisy przez formularz na stronie internetowej parafii: [www.parafiawesola](http://www.parafiawesola).pl do 3 listopada. Ważną kontynuacją spotkania będzie niedzielna Msza św. dla dzieci o 12.00.
9.  Młodzież **w wieku 16-19** zapraszamy na spotkanie w czwartek 3 grudnia o 19.00 w sali Tymoteusz. Tym razem będzie o złości.
10.  Również w czwartek zapraszamy na spotkanie **rodziców** młodzieży przygotowującej się do **bierzmowania**. Dotyczy to rodziców obu grup (starszej i młodszej). Spotkamy się w dużej sali Domu rekolekcyjnego o 20.00.
11.  Zapraszamy na spotkanie z **judaizmem** : w czwartek 17 listopada o 19.00 w kaplicy Domu rekolekcyjnego. Po czasie wspólnej modlitwy posłuchamy bardzo ciekawego gościa z USA – prof. Josepha Weilera, który wyjaśni nam żydowskie rozumienie świętości i o co chodzi z koszernością. Będzie czas na pytania.
12.  W przyszłą niedzielę zbierać będziemy do puszek ofiary na wsparcie leczenia **chłopca** – Frania, który ma 2,5 roku, choruje na rozległy nowotwór rdzenia mózgu.
13. W tym tygodniu **pożegnaliśmy** śp. Ryszarda Jerzego Gąsiorowskiego i śp. Ryszarda Mieczysława Mościckiego. *Dobry Jezu…*

 

<!--EndFragment-->