---
type: annoucement
title: ogłoszenia parafialne i duszpasterskie
date: 2021-01-25T22:45:52.028Z
---
<!--StartFragment-->

<h3 style="text-align:center;">III Niedziela zwykła – 24 stycznia 2021</h3>

1. Dzisiejszą niedzielę z woli papieża Franciszka obchodzimy jako **Niedzielę Słowa Bożego**. Czujmy się zaproszeni do karmienia się Słowem poprzez lekturę Pisma Świętego, modlitwę ze Słowem, słuchanie dobrego głoszenia Słowa. Na znak tego zaproszenia mamy w centrum kościoła wystawione Pismo Święte. 
2. W niedzielą 24 stycznia z inicjatywy KEP przeżywamy dzień solidarności z **Chorwacją**, będzie zbiórka ofiar do puszek, żeby wspomóc tych którzy ucierpieli z powodu trzęsienia ziemi.
3. Dziś wieczorem zapraszamy **młodzież** na spotkanie online (link w opisie wydarzenia na stronie Młodzi OPEN na Facebooku). Na początek będzie multimedialne nauczanie na temat jedności chrześcijan, potem czas na pytanie i dzielenie.
4. Przypominamy, że w soboty i niedziele proponujemy **Adorację** Najświętszego Sakramentu od 15.00 do 17.45 Dziękujemy za zapisy na dyżury modlitewne (przy użyciu formularza w internecie lub tablicy przed zakrystią).
5. Jutro kończy się **Tydzień Modlitw o Jedność Chrześcijan**, w tym roku pod hasłem „Trwajcie w mojej miłości, a przyniesiecie obfity owoc” (por. *J* 15,5-9). Dziś w katedrze warszawsko-praskiej o 16.00 odprawiane są Nieszpory o Jedność (transmitowane na stronie Diecezji). Tu w Wesołej zapraszamy do wspólnej modlitwy jutro 25 stycznia o 19.00. W kościele na żywo lub poprzez transmisję online możemy uczestniczyć w Nieszporach o Jedność Chrześcijan, wpisanych w oficjalny program obchodów tego Tygodnia w Krakowie. Naszym gościem będzie Marek Kamiński, biskup Kościoła Zielonoświątkowego.\
   Codziennie też w tym tygodniu Wspólnota *Chemin Neuf* proponuje w internecie krótkie nauczania i świadectwa [pod linkiem tutaj](https://www.youtube.com/watch?v=vCDXyusNyVE&list=PLE3lcIRSZ2t9SKeq6LIVub3lXKORdeHSF)
6. W związku z częstymi prośbami o intencje mszalne od początku tego roku wprowadziliśmy w każdą niedzielę jedną **Mszę w intencjach zbiorowych**, którą odprawiamy, zależnie od tygodnia, o 9.00 lub 10.30. Do tej Mszy można dołączyć intencje zarówno za zmarłych jak i za osoby żyjące, wiedząc jednak, że nie będzie to jedyna intencja tej Mszy św.
7. **Kurs dla narzeczonych**, zapraszamy pary do udziału w kursie przedmałżeńskim, który rozpocznie się **25 lutego**. Formuła spotkań będzie dopasowana do obostrzeń wynikających ze stanu epidemii. Osoby zainteresowane udziałem w kursie zapraszamy do kontaktu mailowego na adres kancelarii parafialnej
8. **DZIECI:** jak co tydzień zachęcamy rodziców do obejrzenia z dziećmi filmiku wyjaśniającego dzisiejszą ewangelię. Co tydzień inna rodzina przygotowuje taką animację dla dzieci. Link do filmu można znaleźć w aplikacji i na stronie www parafii. 
9. Przy wyjściu z kościoła i z kaplicy oraz przed ołtarzem stoją koszyczki na ofiarę. Z powodu pandemii nie chodzimy z tacą podczas Mszy, żeby nie prowokować konieczności dotykania pieniędzy przed Komunią, ale **dziękujemy za złożenie ofiary** na koniec Mszy św. lub przez przelew bankowy.

<!--EndFragment-->