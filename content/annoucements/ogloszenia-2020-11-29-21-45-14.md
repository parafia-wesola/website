---
type: annoucement
title: ogłoszenia parafialne i duszpasterskie
date: 2020-11-29T21:37:09.624Z
---
<!--StartFragment-->

**I Niedziela Adwentu – 29 listopada 2020**

1. Dziękujemy dziś za pomoc ks. Łukaszowi Górzyńskiemu.
2. W tych dniach do wszystkich domów i mieszkań na terenie naszej parafii trafią **życzenia i pytanie o wizytę duszpasterską**. Przekazane odpowiedzi pozwolą nam na jej zorganizowanie według życzeń i potrzeb parafian. Dziękujemy wszystkim zaangażowanym w przygotowanie i rozniesienie kopert.
3. Dzisiejszą niedzielą rozpoczynamy okres **Adwentu**. Przez cały Adwent Msze święte poranne roratnie (od poniedziałku do soboty) będą o godzinie 7.00 w kaplicy. W piątki, a w ostatnim tygodniu Adwentu – w środę, zapraszamy szczególnie rodziny z dziećmi.
4. W najbliższy wtorek 1 grudnia o 20.00 zamiast wieczoru uwielbienia zapraszamy **na spotkanie Net For God online** (przez aplikację zoom). Obejrzymy razem film o dzieciach ulicy w Manili, będzie też czas dzielenia i modlitwy.\
   Link do spotkania na **zoomie:** [https://us02web.zoom.us/j/84293122547...](https://l.facebook.com/l.php?u=https%3A%2F%2Fus02web.zoom.us%2Fj%2F84293122547%3Fpwd%3DM2FQajJUNXZvaGpEK3VYQWJhNjZUZz09%26fbclid%3DIwAR0Z1SoHPvCnWag_inoeXQE65dERe8No9jEZ6kvr1lARV0ZTc-EBp1dUM_U&h=AT1BxjKRV4OJBNTDV5ZHrrP_cv8F3VXw981au-knZqyUIaqe8UNOFrbiTLoZpyGgOyTIK8v6th9gTriIa0FCSs8xm__SIFF0EVzf5KfyxG5jlknvPH21dYjcHQSRy8T-lQ&__tn__=q&c%5b0%5d=AT1b19Ic6aOTHvakvgKq0vlHp46BbpttLXhZNFdKAwqiAsbC5A7cEcoECllIk5dXYMDy5c-ORegfTcvbZdnPSw8hm-K9y-yIz3ElWjWffm87b3Nuz-SKfSkjyYG4Sv2vG_68wZmjSPXQ9Nfnsp51kTFcOat2fvOLxU5s7ydyz6nhDjMjZw)\
   Meeting ID: 842 9312 2547 , Passcode: 146845
5. W piątek 4 grudnia wypada **pierwszy piątek**. Spowiadamy po Mszy rannej, oraz od 17.00 i po Mszy wieczornej. Odwiedzimy też chorych w domach. Po Mszy wieczornej – Adoracja i wieczór miłosierdzia. W sobotę 5 grudnia zapraszamy na **nabożeństwo pierwszo-sobotnie** o 17.00.
6. **Rekolekcje adwentowe** w naszej parafii w dn. 6-9 grudnia poprowadzi o. Wojciech Jędrzejewski, znany dominikanin. Planujemy Msze św. z naukami rekolekcyjnymi w niedzielę według normalnego rozkładu, a od poniedziałku do środy w zmienionym rytmie: o godz. 8.30, 17.00 i 19.00, a spowiedź od 8.00, 16.00 i 18.00. Mszę o 17.00 będziemy transmitować w internecie.
7. W wtorek 8 grudnia obchodzić będziemy **uroczystość Niepokalanego Poczęcia NMP**. Oprócz spotkań rekolekcyjnych tego dnia o 12.00 proponujemy godzinę Adoracji Najświętszego Sakramentu.
8. Parafialny Zespół **Caritas** potrzebuje wsparcia w akcji zbierania darów żywnościowych. Chodzi o dwugodzinne dyżury pod sklepem w piątek 4 grudnia wieczorem oraz w sobotę 5 grudnia, a potem 15 grudnia w sortowaniu i robieniu paczek. Prosimy o zgłaszanie się do nas lub do państwa Buczyńskich.

   W ramach corocznej akcji „**Kosz Adwentowy**” zbieramy dary w postaci żywności z długoterminową datą ważności oraz chemii gospodarstwa domowego. Przygotowane produkty można składać w terminie od 1 do 14 grudnia do kosza adwentowego w kościele lub przed wejściem na plebanię.

   Zachęcamy też do nabycia **świec** oraz **kalendarzy** Caritasu.

W tym roku szczególnie zajmijmy się potrzebującymi! Można wspomóc osoby potrzebujące wpłacając ofiarę na konto parafii, podając w tytule „Caritas Wesoła Opatrzności Bożej”. Jeśli chcecie odliczyć wpłaconą kwotę od podatku, należy dopisać: „na cele kultu religijnego - darowizna na Caritas”.

9. W ostatnim tygodniu pożegnaliśmy: **p. Wojciecha Lange**, **p. Dariusza Jędrzejewskiego** oraz **p. Wiktora Lewsza**.Powierzmy ich Bożemu miłosierdziu. *Dobry Jezu…*

<!--EndFragment-->